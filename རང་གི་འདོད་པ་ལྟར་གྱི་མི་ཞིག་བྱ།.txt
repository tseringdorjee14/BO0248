དམངས་ཕན་རིག་མཛོ
འཛམ་གླིང་གི་ཧུར་སྐྱེད་སྙན་གས་ཅན་བོད་འགྱུར་དཔེ་ཚོགས།
རང་གི་ལྟར་གྱི་མི་ཞིག་བྱའོ།
འདོད་པ་
པ་གྱིས་བསྒྱུར།
*2
IF

དམངས་ཕན་རིག་མཛོད་ལས།
ཧུར་སྐྱེད་བསྟན་བཅོས་བོད་འགྱུར་དཔེ་ཚོགས།
ངེད་ཀྱི་མི་ཚེའི་གཏམ་རྒྱུད། ཕུན་ནོར་གྱིས་བསྒྱུར།
བྲོད་སེམས་ཀྱི་སྟོབས་ཤུགས། འགྱན་སངས་ཀྱིས་བསྐྱར།
མི་གཤིས་ཀྱི་གཉོམ་སོ། འཇུ་སྐལ་བཟང་གིས་བསྒྱུར།
རང་གི་འདོད་པ་ལྟར་གྱི་མི་ཞིག་བྱའོ། ལྷ་བྱམས་རྒྱལ་གྱིས་བསྒྱུར།
བདག་ཉིད་བདག་གི་མགོན་ཡིན་ནོ།། སྤེན་པ་དོན་གྲུབ་ཀྱིས་བསྒྱུར།
✺£13:15
-藏译世界励志经典丛书
我生活的故事 平 罗 译
积极心态的力量 桑杰端智 译
人性的弱点 # • #༼& 7*
做你想做的人 拉 先 加 译
自己拯救自己 边巴顿珠 译

དམངས་ཕན་རིག་མཛོད།
འཛམ་གླིང་གི་ཧུར་སྐྱེད་བསྟན་བཅོས་གྲགས་ཅན་བོད་འགྱུར་དཔེ་ཚོགས།
རང་གི་འདོད་པ་ལྟར་གྱི་མི་ཞིག་བྱའོ།།
〔དབྱིན་ཇི〕ཇེམ་སི་འེ་ལུན་གྱིས་མཛད་པ། ལྷ་བྱམས་རྒྱལ་གྱིས་བསྐྱུར།
མཚོ་སྔོན་མི་རིགས་དཔེ་སྐྲུན་ཁང་།

民族文字出版专项资金资助项目
图书在版编目 (CIP)数据
做你想做的人: 藏文/(英)艾伦(Allen,J)著; 拉先加译.
--西宁: 青海民族出版社, 2014.5(2014.12重印)
(惠民文库.经典必读系列.藏译世界励志经典丛书)
ISBN978-7-5420-2166-3
I.①做…II.①艾…②拉...Ⅲ.①人生哲学-通俗读物
-藏语IV. ①B821-49
中国版本图书馆CIP数据核字(2014)第074363号
惠民文库·经典必读系列——藏译世界励志经典丛书
做你想做的人
[英]詹姆斯·艾伦 著 拉先加 译
青海民族出版社· 中国(青海省西宁市同仁路10号 810001)
销售热线0971-6123221 咨询电话/0971-6138933
E-mail/qhmzcbs@sohu.com 网址/www.qhmzcbs.com
责任编辑/扎 加 封面设计/帕姆卓玛 责任印制/尤秋花
发行/青海民族出版社出版发行部
经销/新华书店 印制/西宁德隆印刷厂
开本/720mm×1000mm 1/16 字数/180千
印张/14.25 印数/3001-6000
版本/2014年5月第1版 印次/2014年12月第2次印刷
书号: ISBN978-7-5420-2166-3(民文) 定价: 30.00元
版权所有 侵权必究
如发现印、 装问题, 影响阅读, 请与印刷厂联系调换。

གླེང་གཞི།
དེབ་འདི་ནི་ངེད་ཀྱིས་འཚོ་བའི་དོན་ལ་མནོ་བསམ་དང་འཚོ་བ་ཉམས་ལེན་བྱས་པའི་
ཉིང་འབྲས་ཡིན། རྩོམ་པའི་དམིགས་ཡུལ་ནི་སྔ་མ་རྣམས་ཀྱིས་རྒྱས་པར་བཀྲལ་བའི་བསམ་
བློའི་སྟོབས་ཤུགས་ཀྱི་བརྗོད་གཞིའི་སྐོར་ལ་འདིར་ཡང་བསྐྱར་ཆོ་མེད་བྲོ་མེད་ཀྱི་ཚིག་ཚོགས་
སྤུངས་ནས་ལྷུག་བརྗོད་བྱ་རྒྱུ་མིན་ཏེ། ཀློག་པ་པོ་ལ་བློ་གྲོས་སྡུར་བ་ཤས་ཆེར་བྱེད་པ་མ་
གཏོགས་གཅིག་ཏུ་བསླབ་བྱ་སྟོན་འདོད་པ་མེད། བསམ་དོན་ནི་སྐྱེ་བོ་རྣམས་ལ་འདི་ལྟ་བུའི་
གོ་བ་རྙེད་ཅིང་བསྐྱེད་པའི་ངར་སེམས་བསླང་འདོད་དེ། "མི་བུས་ནི་དད་འདུན་ཞིག་གི་ཕྱིར་
དུ་འབད་འབུངས་བྱེད་དགོས་ཤིང་། རང་སྟོབས་ལ་བརྟེན་ནས་བདག་ཉིད་བཞེངས་བསྐྲུན་
བྱེད་དགོས་པ་ཡིན། སེམས་པ་ནི་འགྲོ་མིའི་ནང་སེམས་གཤིས་དང་ཕྱི་ཁོར་ཡུག་གི་བཞེངས་
བསྐྲུན་བྱེད་པོ་ཡག་ཤོས་དེ་ཡིན་ཏེ། གང་དེས་འདས་དུས་སུ་རྨོངས་པ་དང་སྡུག་བསྔལ་གྱི་
ངང་ལ་མི་བུའི་ནང་སེམས་གཤིས་དང་ཕྱི་ཁོར་ཡུག་བཞེངས་བསྐྲུན་བྱས་ཡོད་ལས་ཆེ་མོད།
འོན་ཀྱང་ད་ལྟར་ནི་གང་དེས་བློ་སྒོ་ཕྱེ་སྟེ་བདེ་སྐྱིད་ཀྱི་དཔལ་ལ་རོལ་ཡོད་ཁོ་ཐག་ཡིན" ཞེས་
པའོ། །
ཇེམ་སི་འེ་ལུན།

Si¢ 6
/AV:
དཀར་ཆག
ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
བསམ་བློ་ལས་བསྐྱེད་པའི་མི་གཤིས།
8 བསམ་བློས་ཁོར་ཡུག་ལ་ཐེབས་པའི་ཤུགས་རྐྱེན།
23 བསམ་བློ་དང་བདེ་ཐང་།
27 བསམ་བློ་ལ་དམིགས་འབེན་མཁོ་བ་རེད།
31 གྲུབ་འབྲས་ནི་བསམ་བློ་ཡིས་ཐག་གཅོད་པ་ཞིག་ཡིན།
36 རྨི་ལམ་དང་ཕུགས་བསམ།
42 ནང་སེམས་པ་ཞི་ལྷོད་ཅན་ཞིག་ཡོད་དགོས།

རང་གི་འདོད་པ་ལྟར་གྱི་མི་ཞིག་བྱའོ། །
ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
47 སྡིག་ཉེས་ཀྱི་བསླབ་བྱ།
56 བསམ་བློ་ཡིས་འཇིག་རྟེན་ཚུར་སྣང་བྱེད་པ།
65 སྐོབས་ལས་ཐར་བའི་ཐབས་ཤེས།
84 བསམ་བློའི་གཟུགས་མེད་ཀྱི་སྟོབས་ཤུགས།
98 བདེ་ཐང་དང་རྒྱལ་ཁ། སྟོབས་ཤུགས།
117 བདེ་སྐྱིད་ཀྱི་ལྡེ་མིག
127 རྒྱལ་ཁ་ངོ་མ་དེ་ལེན་པ།
ལེའུ་གསུམ་པ། སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
135 མནོ་བསམ་གྱི་སྟོབས་ཤུགས།
150 བདག་ཉིད་དང་བདེན་ལུགས་ཀྱི་འཐབ་རྩོད།
164 བསམ་བློའི་སྟོབས་ཤུགས་རྒྱས་པ།
173 བདག་འཛིན་མེད་པའི་བརྩེ་བ་མངོན་འགྱུར་བྱེད་པ།
187 ཚད་མེད་ཀྱི་ཕྱོགས་སུ་སྐྱོད་པ།
198 བློས་གཏོང་ཤེས་པ།
210 མཆོག་གྱུར་གྱི་ཞི་བ།
218 འགྱུར་བྱང༌།
ས

ལེའུ་དང་པོ།
རང་གི་འདོད་པ་ལྟར་གྱི་མི་ཞིག་བྱའོ།།

མི་ཞིག་ལ་མཚོན་ན་སེམས་པ་སྤྲོ་བག་དོད་ཅིང་། གཟུགས་པོ་བདེ་
ཐང་དང་གསོན་ཤུགས་ཀྱིས་ཁེངས་པ་ཡིན་ན། ང་ཚོས་གཞི་ནས་དེ་ནི་མི་
རྒྱུན་ལྡན་ཞིག་རེད་ཅེས་བརྗོད་ཆོག མི་ཞིག་གི་སྤྲོ་བག་དོད་པའི་སེམས་
ཁམས་དང་བདེ་ཐང་གི་གཟུགས་གཞི་ནི་དེའི་ནང་སེམས་ཀྱི་འཇིག་རྟེན་
དང་ཕྱི་ཡུལ་གྱི་ཁོར་ཡུག་གཉིས་འཆམ་མཐུན་མཉམ་གནས་ཡོང་བའི་གྲུབ་
འབྲས་ཡིན། མི་རྣལ་མ་ཞིག་བྱེད་འདོད་ན་ངེས་པར་དུ་འཁང་ར་དང་སྡིགས་
དམོད་བྱ་རྒྱུ་སྤངས་ནས་རང་གི་ཚེ་སྲོག་གི་བཤུལ་ལམ་སྒྱུར་བར་བྱེད་པའི་
མི་མངོན་པའི་དྲང་བདེན་དེ་འཚོལ་དགོས། ཁོས་རང་གི་ནང་བསམ་ཚུལ་
དེ་དང་བསྟུན་ནས་རང་གཞན་ཀུན་ལ་འཁང་སེམས་མི་འཛིན་པར་བླ་ན་མེད་
པའི་དྭངས་གཙང་གི་བསམ་བློ་ཞིག་འཛིན་དགོས། ཁོས་རང་གི་ཁོར་ཡུག་ལ་
འཁང་ར་བྱེད་མི་འོས་པར་དེ་ལས་ལྡོག་སྟེ་ཁོར་ཡུག་བེད་སྤྱད་ནས་རང་ཉིད་
གོང་འཕེལ་དུ་གཏོང་འོས་པ་དང་ཁོར་ཡུག་བེད་སྤྱད་ནས་རང་གི་མི་མངོན་
པའི་ནུས་པ་སྔོག་འདོན་བྱེད་དགོས།

● ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
བསམ་བློ་ལས་བསྐྱེད་པའི་མི་གཤིས།
བཤད་སྲོལ་དུ། "ལས་ཅི་སྒྲུབ་སེམས་ཀྱི་འཆར་སྒོར་རག་ལས" ཟེར། ཚིག་འདི་ནི་ང་
ཚོའི་མི་ཚེ་ཧྲིལ་བོར་འཚམས་པའི་ལེགས་བཤད་ཅིག་ཡིན་པར་མ་ཟད། མི་ཚེ་གཅིག་རིང་
ནང་བསམ་པའི་འཁྱེར་སོ་དང་ཕྱི་འཚོ་གནས་ཀྱི་ཁོར་ཡུག་ཀུན་ལ་ཁྱབ་པ་ཞིག་ཀྱང་རེད།
དོན་དངོས་ཀྱང་དེ་ལས་མ་འདས་ཏེ། འགྲོ་བ་མིའི་རིགས་ནི་བསམ་བློའི་དབང་གིས་འཚོ་ཞིང་
གནས་ལ། མི་གཤིས་ཀྱང་བསམ་བློ་ཡོད་ཚད་བཙོ་སྦྱངས་གང་ལེགས་གནང་བ་བརྒྱུད་ནས་
གྲུབ་པ་ཞིག་རེད།
དེ་ཡང་རང་བྱུང་ཁམས་ཀྱི་རྩྭ་རྩི་ཤིང་མེ་ཏོག་དག་ས་བོན་དང་བྲལ་ཚེ་སྐྱེ་མི་སྲིད་པ་ཇི་
བཞིན། མི་ཡིས་སྦྱོར་བ་ཅི་ཞིག་བསྟར་བ་གང་ཡང་བསམ་བློའི་ས་བོན་མེད་ན་འབྱུང་མི་སྲིད་
པ་ཞིག་ཏུ་འཁུམས། འགྲོ་བ་མིའི་རིགས་ཀྱིས་སེམས་ཀྱི་སྟ་གོན་ཡོད་མེད་ཀྱི་སྦྱོར་བ་གང་ཞིག་
བརྩམས་ན་ཡང་། བསམ་བློས་ཀུན་ལ་ཐག་གཅོད་རང་བཞིན་གྱི་བྱེད་ནུས་ཐོན་བཞིན་ཡོད་པ་
ནི་བསྙོན་མེད་རེད།
སྦྱོར་བ་ནི་བསམ་བློ་ལས་བཞད་པའི་མེ་ཏོག་ཡིན་ཏེ། དགའ་སྐྱོ་ཆགས་སྡང་གི་སེམས་
བྱུང་དེ་དག་ནི་བསམ་བློའི་འབྲས་བུ་ཡིན། ཚེ་གཅིག་ལུས་གཅིག་ཉིད་དུ། བསམ་བློའི་ཐབ་ཏུ་
བཙོ་སྦྱངས་བྱས་པ་བརྒྱུད་ནས་བྱུང་བའི་མངར་སྐྱུར་ཁ་བསྐའི་བྲོ་བ་བར་མེད་དུ་མྱང་དགོས་

རང་གི་འདོད་པ་ལྟར་གྱི་མི་ཞིག་བྱའོ། །
ཀྱི་ཡོད་པ་རེད།
སེམས་སུ་གང་དྲན་དེ་ཡིས་གཤིས་ཀ་སྐྱེད་པར་བྱེད།
སེམས་སུ་གང་ཤར་དེ་ཡིས་རང་ཉིད་གྲུབ་པའོ། །
བསམ་པ་ངན་ན་སྡུག་བསྔལ་ཀུན་ནས་འབྱུང་།
བསམ་པ་བཟང་ན་བདེ་སྐྱིད་གཏན་དུ་འཐོབ།
འགྲོ་བ་མིའི་རིགས་ནི་རང་བྱུང་གི་ཆོས་ཉིད་ལྟར་བྱུང་བ་ཞིག་ཡིན་པ་ལས་སུ་དང་གང་
གིས་གསར་དུ་བསྐྲུན་པ་ཞིག་མ་ཡིན། གཟུགས་འདས་ཀྱི་བསམ་བློའི་ཁམས་ཆེན་པོར་ཡང་
རྒྱུ་འབྲས་ཀྱི་འབྲེལ་བ་དེ་ནི་མངོན་སུམ་གྱི་འཇིག་རྟེན་འདི་དང་མཚུངས་པར་ཡོད་ངེས་
གཏན་ཡིན། དེ་བས། བླ་མེད་རླབས་ཆེན་གྱི་མི་གང་དེ་ཡང་བླ་མ་དཀོན་མཆོག་གི་གནང་
སྦྱིན་ལ་བརྟེན་ནས་བྱུང་བའམ་ཡང་ན་སྟབས་ལེགས་སྟེས་དབང་གིས་གྲུབ་པ་ཞིག་མ་ཡིན་
པར། དུས་དང་རྣམ་པ་ཀུན་ཏུ་བསམ་གཞིགས་ཡང་དག་ཏུ་བཏང་བ་དང་དཀོན་མཆོག་གི་
ཐུགས་དགོངས་ལ་གོ་བ་ཇི་བཞིན་བླངས་པ་བརྒྱུད་རང་བཞིན་གྱིས་གྲུབ་པ་ཞིག་ཡིན། ལུགས་
དེ་བཞིན་དུ། གང་ཞིག་ངན་རྒུར་གོམས་པ་དེ། མ་རུངས་ཐ་ཤལ་དང་ཉམས་ངན་བློ་ཆུང་གི་མི་
ཞིག་ཆགས་སྲིད་པ་ཡིན།
རྒྱལ་ན་རང་རྒྱལ་ཅིང་ཕམ་ན་ཡང་རང་ཕམ་སྲིད། འགྲོ་བ་མིའི་རིགས་ཀྱི་བསམ་བློ་ནི་
མཚོན་ཆ་བྱུར་བུར་སྤུངས་པའི་མཛོད་ཁང་ཞིག་ཡིན་ཚེ། དེ་རུ་འགྲོ་བ་མི་རང་གིས་བཟོས་
པའི་རང་ཉིད་བརླག་ཅིང་འཕུང་བར་བྱེད་པའི་མཚོན་ཆ་ཡོད་པར་མ་ཟད། འགྲོ་བ་མིའི་
རིགས་ལ་བདེ་སྐྱིད་དང་སྟོབས་ཤུགས་འཛད་མེད་བསྐྲུན་པར་བྱེད་པའི་ཞི་བདེའི་ཡོ་བྱད་ཀྱང་
ཡོད། གལ་སྲིད་མི་ཞིག་གིས་བསམ་བློ་ཡང་དག་པ་དེ་བདམས་པ་དང་བསམ་བློ་ཡང་དག་པ་
དེ་ལག་ལེན་དུ་བསྟར་བ་ཡིན་ན། ཁོ་རང་མཆོག་གྱུར་བདེ་སྐྱིད་ཀྱི་ས་རུ་འགོད་ཐུབ་པ་གདོན་
4

ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
མི་ཟ།
ཡིན་ནའང་། མི་བུ་གང་ཞིག་རང་གིས་རང་གི་བསམ་བློར་རྡོག་བརྫིས་བཏང་བ་ཡིན་ན།
དེ་རང་ཞབས་མེད་ཀྱི་གཡང་ལ་ལྟུང་རྒྱུ་ནི་ངེས་གཏན་ཡིན། གཡང་གཟར་ངོས་གཉིས་ཀྱི་སོ་
མཚམས་ན། མི་གཞི་མི་འདྲ་བ་སྣ་ཚོགས་ཤིག་ཡོད་ཅིང་། དེ་ཡོད་ཚད་ཀྱི་བདག་པོ་ནི་འགྲོ་བ་
མི་རང་ཉིད་ལས་མ་འདས།
འགྲོ་བ་མིའི་རིགས་ནི་རང་ཉིད་ཀྱི་བསམ་བློའི་བདག་པོ་དང་། མི་གཞི་སྐྲུན་མཁན། དེ་
མིན་མཐུན་རྐྱེན་དང་ཁོར་ཡུག ལས་དབང་བཅས་ཀྱི་གསར་གཏོད་པ་དང་ཁ་ལོ་སྒྱུར་མཁན་
ཡིན། དེང་གི་དུས་འདིར། མི་རྣམས་ཀྱིས་འགྲོ་བ་མིའི་རིགས་ཀྱི་བླ་སྲོག་སྐོར་ལ་བཏོན་པའི་
འོད་འཚེར་བའི་བསམ་བློ་དེ་དག་གིས། ང་ཚོའི་ལུས་སེམས་སྔར་ལས་ལྷག་པར་བདེ་ལ་འགོད་
ཐུབ་ཅིང་། ཡིད་ཆེས་བརྒྱ་འགྱུར་གྱིས་འཕེལ་ནས་མཇུག་མཐར་རྒྱལ་ཁའི་ལམ་དུ་སྐྱོད་པར་
བྱེད་དོ། །
སྟོབས་ཤུགས་དང་ཤེས་རབ། བྱམས་སེམས་དང་བསམ་བློ་འཛོམས་པས། འགྲོ་བ་མིའི་
རིགས་ལ་གནས་བབ་གང་ལ་ཡང་ཁ་གཏད་གཅོག་ཐུབ་པའི་ལྡེ་མིག་མངའ་བར་གྱུར་ཡོད་
ཅིང་། དེ་ལ་བརྟེན་ནས་ནང་སེམས་སུ་བཅོས་བསྒྱུར་དང་སླར་གསོན་གྱི་ནུས་ཤུགས་ཤིག་
འཕྱུར་ཡོང་ནས། སོ་སོའི་མི་ཚེའི་དམིགས་འབེན་མངོན་འགྱུར་བྱུང་ཐུབ་ཡོད་པ་རེད། མི་
ནི་ནམ་ཡིན་ཡང་རང་ཉིད་ཀྱི་ལས་དབང་གི་བདག་པོ་ཡིན་ཏེ། དེ་རང་རྐྱེན་ངན་བར་ཆད་ལ་
འཕྲད་པའམ་ཡང་ན་དབུལ་བོ་དབུལ་ནག་གི་དབང་དུ་གྱུར་ཡོད་དུས་ཀྱང་དེ་བཞིན་ཡིན། དེ་
ཡང་ཁོ་རང་ངན་གོམས་ཀྱི་གནས་སུ་ལྟུང་ནས་བག་མེད་ཚད་ལས་འདའ་དུས་སུ། ཁོ་ནི་རང་
གི་ལས་དབང་གི་བདག་པོ་རྨོངས་འཐོམ་ཅན་དེ་ཡིན་ཏེ། རང་གི་ཚེ་སྲོག་ནོར་ཅིང་འཁྲུལ་
བའི་ལམ་དུ་འཁྲིད་ཅིང་ཁྲིད་དོ། །དེ་ལས་ལྡོག་སྟེ། ཁོས་རང་གི་གནས་བབ་ལ་ཕྱིར་རྟོག་བྱས་
5

རང་གི་འདོད་པ་ལྟར་གྱི་མི་ཞིག་བྱའོ། །
པ་དང་། དེར་མ་ཟད་ཟམ་མི་ཆད་པར་རང་དང་འཚམས་པའི་རྩ་དོན་ཞིག་བཙལ་ཅིང་ལག་ཏུ་
བསྟར་བ་ཡིན་ན། ཁོ་ནི་རང་ལ་ཁ་ལོ་སྒྱུར་མཁན་གྱི་དེད་དཔོན་རིག་པ་ཅན་ཞིག་ཏུ་འགྱུར་ངེས་
པ་དང་། དེ་ནས་རང་གི་ཤེས་རབ་ལ་བརྟེན་ནས་རང་གི་ནུས་པ་ཆེ་རུ་བཏང་སྟེ། བསམ་བློ་དེ་
རྒྱལ་ཁའི་འབྲས་བཟང་དུ་བསྒྱུར་བར་བྱེད་ཐུབ། འགྲོ་བ་མིའི་རིགས་ཀྱིས་རང་གི་ནང་སེམས་
ཀྱི་འཇིག་རྟེན་ལ་སྔོག་བཤེར་གཏིང་ཟབ་བྱས་པ་དང་དེར་མ་ཟད་བསམ་བློའི་རྩ་དོན་རྙེད་པ་
ཡིན་ན། གཞི་ནས་དཔྱོད་ཤེས་ཅན་རྣལ་མ་ཞིག་ཏུ་འགྱུར་ཐུབ། བསམ་བློའི་རྩ་དོན་དེ་རིགས་
རྙེད་དགོས་ན། མི་རང་སྒེར་གྱི་ལག་ལེན་དང་། རང་རྟོག ཉམས་མྱོང་ལ་བརྟེན་རྒྱུ་ལས་གཞན་
མེད་དོ། །
དཔེ་བཞག་ན་འགྲོ་བ་མིའི་རིགས་ཀྱིས་བརྟག་ཞིབ་དང་འཚོལ་རྟོག་གང་མང་བརྒྱུད་
ནས་ད་གཟོད་གསེར་དང་རྡོ་ཕ་ལམ་རྙེད་ཐུབ་པ་ནང་བཞིན། མི་ཡིས་རང་གི་ནང་སེམས་ལ་
ཕྱིར་རྟོག་གང་ལེགས་བྱས་ན་ད་གཟོད་ཚེ་སྲོག་གི་བདེན་པ་རྙེད་ཐུབ། གལ་སྲིད་མིའི་རིགས་
ཀྱིས་རང་གི་བསམ་བློར་མྱོང་ཚོར་དང་ཚོད་འཛིན། བཅོས་བསྒྱུར་སོགས་བཏང་སྟེ། བསམ་བློ་
འདི་ཡིས་རང་སྒེར་དང་མི་གཞན་དག དེ་མིན་ཁོར་ཡུག་སོགས་ལ་ཐེབས་པའི་ཤུགས་རྐྱེན་གྱི་
སྐོར་ལ་དབྱེ་ཞིབ་གནང་བ་དང་། དེའི་རྒྱུ་འབྲས་ཀྱི་འབྲེལ་བར་རྒྱུན་འཁྱོངས་ལྷོད་མེད་ཀྱིས་
ལག་ལེན་དང་འཚོལ་རྟོག་བྱས་ཚེ། ཆེས་མཇུག་མཐར་འགྲོ་བ་མིའི་རིགས་ཀྱིས་རང་ཉིད་
རང་རང་སོ་སོའི་མི་གཞི་དང་། ཚེ་སྲོག ལས་དབང་སོགས་ཀྱི་བཞེངས་སྐྲུན་པ་ཡིན་པ་བདེན་
དཔང་བྱེད་ཐུབ་ཀྱི་ཡོད། དེ་ནང་བཞིན། གལ་སྲིད་འགྲོ་བ་མིའི་རིགས་ཀྱིས་རང་གི་ཉམས་
མྱོང་ཐེངས་གཅིག་ཡིན་ན་ཡང་། དཔེ་བཞག་ན་རྒྱུན་ལྡན་གྱི་དོན་རྩག་རྩིག་ཙམ་ཡིན་ཡང་།
དེ་ཤེས་རྟོགས་དང་ཤེས་རབ། སྟོབས་ཤུགས་སོགས་འཕེལ་བར་སྨན་པའི་ཤེས་བྱ་གསོག་འཇོག་
གི་ཐབས་ལམ་ཞིག་ཏུ་བརྩིས་ཚེ། མི་བུ་གང་དེ་ཡང་དེ་བཞིན་དུ་རང་ཉིད་ཀྱི་མི་གཞི་དང་ཚེ་
6

● ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
སྲོག ལས་དབང་བཅས་ཀྱི་བཞེངས་སྐྲུན་པར་འགྱུར་ཆོག་ཆོག་ཡིན། འདི་ལྟར་བྱས་པ་ཡིན་ན།
ང་ཚོས་ད་གཟོད”བརྩོན་ལེན་ཅན་གྱིས་བདེན་པ་རྙེད། བརྩོན་འགྲུས་ཅན་གྱིས་འབྲས་བཟང་
སྡུད”ཅེས་པའི་ད་ལྟའི་བར་དུ་བསླུ་བ་མེད་པའི་གནའ་བོའི་འབེལ་གཏམ་འདི་ལ་ངེས་ཤེས་
གསལ་བོ་ཞིག་འདྲོང་ངེས། རྒྱུ་མཚན་ཧ་ཅང་སྟབས་བདེ་ཞིག་ཡིན་ཏེ། ངང་རྒྱུད་རིང་བོའི་
ལག་ལེན་དང་ལྷོད་གཡེང་མེད་པའི་འབད་བརྩོན་ལ་བརྟེན་ན་ང་ཚོ་གཞི་ནས་ཤེས་རིག་གི་
གཞལ་ཡས་ཁང་ཆེན་དུ་བསླེབ་ཐུབ་པས་སོ། །

རང་གི་འདོད་པ་ལྟར་གྱི་མི་ཞིག་བྱའོ། །
བསམ་བློས་ཁོར་ཡུག་ལ་ཐེབས་པའི་ཤུགས་རྐྱེན།
མི་ཡི་བསམ་བློ་ནི་མེ་ཏོག་ལྡུམ་ར་ལྟ་བུ་ཞིག་ཡིན་ཏེ། གལ་སྲིད་ཚན་རིག་ལྟར་འདེབས་
འཛུགས་བྱས་པ་ཡིན་ན། དེ་རུ་མེ་ཏོག་སྣ་བརྒྱ་སྡུག་གུར་བཞད་སྲིད་པ་དང་། དེ་ལས་ལྡོག་
པ་ཡིན་ན་རྙིང་ཞིང་ས་རྒོད་དུ་མི་འགྱུར་བའི་ངེས་པ་མེད། གང་ལྟར་ཀྱང་། ཚན་རིག་ལྟར་
འདེབས་འཛུགས་བྱས་པའམ་ཡང་ན་ས་རྒོད་དུ་ཤོར་བ་གང་ཡིན་ཡང་། ལྡུམ་རའི་ནང་དུ་ཅི་
ཞིག་སྐྱེས་ཡོང་རྒྱུ་ནི་གཏན་ཁེལ་རེད། དེར་བརྟེན། ནོར་འཕྱུག་གི་ས་བོན་བཏབ་ན་རྩྭ་ལྡུམ་
འབོར་ཆེན་ཞིག་སྐྱེས་ཡོང་ནས་ལྡུམ་རའི་ཕྱོགས་ཀུན་ཁེངས་འགྲོ་ངེས།
མེ་ཏོག་ལྡུམ་ར་གསོ་སྐྱོང་བྱེད་མཁན་གྱིས་ལས་ལ་བརྩོན་པ་བསྐྱེད་དེ་ལྡུམ་ར་འདེབས་
འཛུགས་གང་ལེགས་གནང་བ་བརྒྱུད་ནས་གཡུར་ཟའི་གྲུབ་འབྲས་ལེན་པ་ནང་བཞིན། མི་
ཡིས་ཀྱང་སོ་སོའི་སེམས་ཀྱི་ལྡུམ་རར་བདག་སྐྱོང་གང་ལེགས་བྱེད་དགོས་ཤིང་། གོལ་ལམ་དུ་
གྱར་བའི་བསམ་བློ་དང་སེམས་བྱུང་ཡོད་ཚད་རྩྭ་ལྡུམ་བཞིན་དོར་ནས་ཁྱད་དུ་འཕགས་ཤིང་
སྤྱོད་སྒོ་ཡོད་ལ་དྭངས་ཤིང་གཙང་བའི་བསམ་བློའི་མེ་ཏོག་དང་འབྲས་བུ་དག་གསོ་སྐྱོང་བྱེད་
དགོས། འདི་ལྟར་རྒྱུན་འཁྱོངས་བྱས་པ་ཡིན་ན། ཁོང་གིས་ཉིན་ཞིག་ལ་རང་ཉིད་ནི་སེམས་ཀྱི་
ལྡུམ་རའི་འདེབས་འཛུགས་མཁན་པོ་དང་ཚེ་སྲོག་གི་གྲུ་གཟིངས་ཀྱི་དེད་དཔོན་ཆེན་མོ་ཡིན་
པ་རྟོགས་ཐུབ། དུས་མཚུངས་སུ་ཁོང་གིས་ད་དུང་བསམ་བློ་རང་སྟེང་གི་ཞན་ཆ་དེ་མཐོང་
ཐུབ་པ་དང་། བསམ་བློ་དང་ནང་སེམས་ཀྱི་སྟོབས་ཤུགས་ཀྱིས་ཇི་ལྟར་མི་གཤིས་དང་ཁོར་
8

●ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
ཡུག ལས་དབང་སོགས་ལ་ཤུགས་རྐྱེན་བཟོ་བཞིན་པ་དེ་སྔར་བས་ཀྱང་ཡང་དག་པའི་སྒོ་ནས་
གསལ་ལེར་མཐོང་ཡོང་ངེས།
བསམ་བློ་དང་གཤིས་ཀ་གཉིས་ཀྱིས་ཕན་ཚུན་ལ་ཤུགས་རྐྱེན་བཟོ་བཞིན་ཡོད། གཤིས་
ཀ་ནི་ཁོར་ཡུག་ཁོ་ནར་བརྟེན་ནས་མངོན་མཚོན་ཡོང་བཞིན་ཡོད་པས་མི་ཚེའི་ཕྱིའི་ཡུལ་གྱི་
ཆ་རྐྱེན་ནི་ནམ་ཡང་ནང་སེམས་ཀྱི་འཇིག་རྟེན་དང་འབྲེལ་བ་དམ་ཟབ་ཡོད་པ་རེད། ཡིན་ན་
ཡང་། འདི་ལལས་མི་རྣམས་འཚོ་ཞིང་གནས་པའི་ཁོར་ཡུག་གིས་དུས་དང་རྣམ་པ་ཀུན་ཏུ་མི་
དེའི་གཤིས་ཀ་ཡོད་ཚད་མངོན་པར་མཚོན་ནུས་ཟེར་བ་མ་ཡིན་པར། ཁོར་ཡུག་དང་མིའི་ནང་
སེམས་ཀྱི་ཟབ་སར་སྐུང་བའི་གནད་འགག་གི་བསམ་བློ་ཁ་ཤས་ཀྱི་དབར་དུ་འབྲེལ་བ་དམ་
ཟབ་ཡོད་པ་མཚོན་ཡོད། འོན་ཀྱང་དེ་ལ་བརྟེན་ནས་མི་ཚེ་གང་ཞིག་གོམ་གང་མདུན་སྤོས་
ཀྱིས་གོང་འཕེལ་དུ་གཏོང་མི་ཐུབ།
མི་སུ་ཡིན་ཡང་ཆོས་ཉིད་ག་གེ་མོ་ཞིག་གི་དབང་དུ་མི་འགྱུར་བ་མེད་དེ། ཁོ་རང་གི་ཡར་
ཐོན་ནི་ཁོ་རང་ཉིད་ཀྱི་བསམ་བློའི་ཤུགས་རྐྱེན་ལ་རག་ལས་པ་ཞིག་ཡིན། མ་གཞིར་མི་ཚེའི་
བཤུལ་ལམ་དུ་དོན་དམ་དུ་གོ་སྐབས་ཟེར་བ་ཞིག་མེད་ཅིང་། དེ་ནི་གཏན་དུ་བསླུ་བ་མེད་པའི་
མི་ཆོས་ཉིད་དེ་དག་གིས་ཁོ་རང་ལ་ལམ་སྟོན་བྱེད་བཞིན་ཡོད་པ་ལས་མ་འདས། དེར་བརྟེན།
ཁ་ཤས་ཤིག་གིས་རང་ཉིད་ག་དུས་ཡིན་ཡང་ཁོར་ཡུག་དང་མི་མཐུན་པར་འདོད་ལ། ཡང་མི་ཁ་
ཤས་ཤིག་ནི་འདི་ལྟ་བུའི་ཁོར་ཡུག་ཏུ་ཉ་མོ་ཆུ་ལ་ཞུགས་པ་ལྟར་གྱུར་ཡོད།
མི་ཞིག་ཡིན་ཚེ། དུས་དང་རྣམ་པ་ཀུན་ཏུ་ཡར་ཐོན་བྱུང་བཞིན་ཡོད་ཅིང་། ཁོ་རང་གིས་
ཀྱང་རང་ཉིད་འཚར་ལོངས་འབྱུང་བཞིན་ཡོད་པ་ཚོར་ཐུབ། ཁོ་རང་ལ་ཁོར་ཡུག་ངེས་ཅན་
ཞིག་གི་ནང་ནས་བསམ་བློའི་རྒྱགས་ཕྱེ་ཞིག་ཐོབ་རྗེས་ཁོར་ཡུག་དེ་བརྗེ་ནས་གཞན་ཞིག་ཏུ་
བསྐྱོད་སྲིད།
འགྲོ་བ་མིའི་རིགས་ཀྱིས་རང་ཉིད་ནི་ཕྱིའི་ཁོར་ཡུག་གསར་གཏོད་བྱེད་མཁན་ཡིན་པར་
9

D
རང་གི་འདོད་པ་ལྟར་གྱི་མི་ཞིག་བྱའོ། །
ཡིད་ཆེས་བཞིན་ཡོད་ཅིང་། རྒྱུ་མཚན་འདི་ལ་བརྟེན་ནས་ཁོས་དུས་དང་རྣམ་པ་ཀུན་ཏུ་ཁོར་
ཡུག་ལ་འཐབ་རྩོད་བྱེད་སྲིད། འོན་ཀྱང་འགྲོ་བ་མིའི་རིགས་ཀྱིས་རང་ལ་གསར་གཏོད་ཀྱི་ནུས་
པ་ཡོད་པར་ངེས་ཤེས་རྙེད་པ་དང་དེ་ནས་རང་ཉིད་འཚོ་ཞིང་གནས་སའི་ཁོར་ཡུག་ཁྲོད་མི་
མངོན་པར་གནས་པའི་འཆམ་མཐུན་མིན་པའི་རྒྱུ་རྐྱེན་དག་ཕྱིར་འབུད་གཏོང་ཐུབ་ཚེ། ཁོ་ད་
གཟོད་རང་ཉིད་ཀྱི་བདག་པོ་ངོ་མ་ཞིག་ཏུ་གྱུར་ཡོད་པ་རེད།
བསམ་བློ་ཡིས་མི་རེ་རེའི་གནས་བབ་ཅི་འདྲ་ཡིན་མིན་ལ་ཤུགས་རྐྱེན་བཟོ་ངེས། ང་ཚོས་
རང་ལ་གཅུན་སྡོམ་དང་རང་ཉིད་གཙང་བཟོ་བྱེད་ཤེས་དགོས། ང་ཚོ་རང་ཉིད་ཀྱི་འགྱུར་
ལྡོག་ཡང་ཡང་འགྲོ་བཞིན་པའི་བསམ་བློའི་གནས་ཚུལ་དང་བསྟུན་ནས་ཁོར་ཡུག་ལ་ཡང་
དེ་མཚུངས་ཀྱི་འགྱུར་ལྡོག་འགྲོ་བཞིན་ཡོད། དེར་བརྟེན། མི་བུ་གང་ཞིག་གིས་རང་གཤིས་མི་
ལེགས་པ་དེར་ཁ་ཚ་དགོས་གཏུགས་ཀྱིས་བཅོས་བསྒྱུར་གཏོང་དགོས་པ་བྱུང་བ་དང་བཏང་
ནས་གྲུབ་འབྲས་ཀྱང་མངོན་གསལ་བླངས་སྐབས། ཁོས་དོན་དངོས་ཐོག་འཇིག་རྟེན་གྱི་འགྱུར་
བག་སྐྱེན་པའི་བྱ་བ་མང་པོ་རབ་དང་རིམ་པ་ཞིག་བརྒྱུད་ཡོད་པ་ངེས་གཏན་རེད།
མིའི་རིགས་ཀྱི་ནང་སེམས་ལ་འདྲེན་ཤུགས་ཡ་མེད་ཅིག་ལྡན་ཏེ། དེ་རང་སྙིང་རྗེ་སྐྱེས་
ས་དང་། ཡིད་སྨོན་འཆོར་ས། ཞེད་སྣང་ལངས་ས་བཅས་ཀྱི་བྱ་དངོས་གང་ཡིན་ཡང་། སེམས་
ཀྱིས་འདྲེན་ཤུགས་ཟབ་མོ་ཞིག་སྟེར་བཞིན་ཡོད། སེམས་ཟེར་བ་འདི་ཕུགས་བསམ་གྱི་མཐོ་
སར་སྙེག་སྲིད་ལ། ཡང་ངན་ལྟུང་གི་འོབས་དོང་དུ་ཡང་ལྷུང་ངེས། འདི་ལྟ་བུའི་འགྱུར་ལྡོག་གི་
ཁྲོད་ནས་ཁོར་ཡུག་གིས་དེ་ལ་སྐུལ་འདེད་ཀྱི་ནུས་པ་ཐོན་བཞིན་ཡོད་པ་རེད། མིའི་རིགས་ཀྱི་
སེམས་ཀྱི་གཤིན་སར་བཏབ་ནས་རྩ་བ་ཚུགས་ཤིང་མྱུ་གུ་འབུས་ཡོད་པའི་བསམ་བློའི་ས་བོན་
རེ་རེ་ལ་ཅིས་ཀྱང་མེ་ཏོག་རྣམ་པར་བཞད་སྲིད་ཅིང་། དུས་ནམ་ཞིག་ལ་གོ་སྐབས་དང་ཁོར་
ཡུག་གི་འབྲས་བུ་སྨིན་སྲིད། བསམ་བློ་ལེགས་པོ་ཞིག་ལ་འབྲས་བུ་དགེ་བ་ཞིག་སྨིན་ངེས་
ཤིང་། བསམ་བློ་ངན་པ་ཞིག་ལ་འབྲས་བུའང་ངན་པ་ཞིག་ཐོབ་སྲིད། ཕྱིའི་ཁོར་ཡུག་གིས་

● ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
ཀྱང་འགྲོ་བ་མིའི་རིགས་ཀྱི་ནང་བསམ་བློའི་འཇིག་རྟེན་སྐྱེད་པར་བྱེད། བདེ་སྡུག་གི་ཕྱིའི་
ཁོར་ཡུག་གང་ཡིན་རུང་མིའི་གཤིས་ཀ་ཡག་པོ་སྐྱེད་སྲིང་བྱེད་པར་མེད་དུ་མི་རུང་བའི་རྒྱུ་
རྐྱེན་ཞིག་ཏུ་འགྱུར་ངེས། ལས་ཅི་བྱས་ཟེར་ན་འདི་བྱས་ཟེར་བ་ཞིག་དང་། ཡང་ན་རང་ཉིད་
རང་གིས་ཕུང་བར་བྱེད་པ་སྟེ། གོ་རིམ་དེའི་ཁྲོད་ཀྱི་མངར་སྐྱུར་ཁ་གསུམ་གང་ཡིན་ཡང་ང་ཚོ་
རང་ཉིད་ཀྱིས་བྲོ་བ་ཞིབ་ཏུ་མྱང་དགོས།
ཆེས་མཇུག་མཐར། མི་ཞིག་ཡིན་ཚེ་རང་གི་མི་ཚེའི་ཕྱིའི་ཁོར་ཡུག་ལ་བརྟེན་ནས་རང་
གི་ཕུགས་བསམ་དང་རེ་བ་མངོན་འགྱུར་ཡོང་བ་བྱེད་དགོས། གོ་རིམ་འདིའི་ཁྲོད་དུ། མི་དེས་
རང་གི་ནང་སེམས་སུ་ཉར་བའི་རེ་འདུན་དང་། ཕུགས་བསམ། བསམ་བློ་བཅས་ལ་རེ་སྙེག་
བྱེད་དགོས་པར་མ་ཟད། དེ་ལ་རང་མོས་སྒོས་འབད་བརྩོན་བྱེད་དགོས་ཀྱི་ཡོད། སྐབས་དེ་དག་
ཏུ། རང་གིས་བརྩོན་ལེན་བྱེད་པའི་དམིགས་འབེན་དོར་ནས་གོལ་ལམ་དུ་འཁྱར་མཁན་ཡོད་
ལ། བློ་ཐག་རྦད་ཆོད་ཀྱིས་མདུན་དུ་སྐྱོད་མཁན་ཡང་ཡོད།
མ་གཞིར་སྐྱེས་འཕེལ་འབྱུང་བ་དང་ལེགས་སྒྲིག་བྱེད་པའི་ཐད་ཀྱི་ཆོས་ཉིད་ནི་གང་
དུ་ཡང་གནས་ཡོད། མི་ཁ་ཤས་ཤིག་དབུལ་ཞིང་ཕོངས་པ་དང་ཡང་ཁ་ཤས་ཤིག་ཁྲི་མུན་གྱི་
བཙོན་དུ་ཚུད་ཡོད་དེ། དེ་དག་ནི་ལས་དང་ཐོད་པའི་ཁ་ཡིག་གིས་བསྐོས་པ་ཞིག་གམ་ཡང་
ན་མི་ལེགས་པའི་ཁོར་ཡུག་གིས་བཟོས་པ་ཞིག་མ་ཡིན་ཏེ། དེ་ནི་དེ་རང་གི་བ་བསམ་པ་ངན་
པ་དང་ཧམ་སེམས་མ་རུང་བ་བཅངས་པའི་མཇུག་འབྲས་ཡིན། བསམ་པ་རྣམ་དག་ཅན་གྱི་
མི་ཞིག་ཕྱི་ཡུལ་གྱི་གནོན་ཤུགས་ཁོ་ནའི་དབང་གིས་དེ་མ་ཐག་སྦྱོར་བ་ངན་པ་བསྟར་མཁན་
ཞིག་ཏུ་བསྒྱུར་མི་བཏུབ། བསམ་པ་ངན་པ་གང་ཞིག་སེམས་ཁོངས་ནས་དུས་ཡུན་རིང་བོར་
བག་ལ་ཉལ་ནས་སྡོད་པ་དང་དུས་བབ་འགྲིག་ཚེ་དེ་མ་ཐག་ཡུན་རིང་ལ་གསོག་འཇོག་བྱས་
པའི་སྟོབས་ངན་པ་དེ་ཕྱིར་ཐོན་ཡོང་ངེས། ཁོར་ཡུག་གིས་མི་ཅི་འདྲ་ཞིག་ཏུ་འགྱུར་བར་ཐག་
གཅོད་ཀྱི་ནུས་པ་མི་ཐོན་རུང་དེས་མིས་རང་ངོ་རང་གིས་ཟིན་པར་རོགས་རམ་བྱེད་ཐུབ། གལ་

རང་གི་འདོད་པ་ལྟར་གྱི་མི་ཞིག་བྱའོ། །
ཏེ་ནང་སེམས་སུ་ཀུན་སློང་ངན་པ་མེད་ཚེ། ཁོར་ཡུག་གིས་ནི་མི་གང་ཞིག་ཉེས་ཅན་གྱི་ས་རུ་
འགོད་མི་ཐུབ། དེ་ནང་བཞིན་ཡིན་ཏེ། ཕུགས་བསམ་རིང་དུ་བསྲིངས་པ་ཡིན་ན། ང་ཚོ་བླ་
ན་མེད་པ་དང་བདེ་ཞིང་སྐྱིད་པའི་དག་ཞིང་དུ་བསླེབ་ཐུབ། དེར་བརྟེན། མི་ནི་རང་གི་བསམ་
བློའི་བདག་པོ་ཡིན་པའི་ཆ་ནས། རང་ཉིད་ཀྱི་བྱེད་པོ་དང་། ཁོར་ཡུག་གི་བཅོས་བསྒྱུར་མཁན་
ཡང་ཡིན། ལྟེ་ཁྲག་ས་རུ་ཟགས་ཉིན་ནས་བཟུང་། མི་ལ་རང་གི་ནང་སེམས་ཀྱི་འཇིག་རྟེན་
གྲུབ་ཚར་ཡོད། མི་ཡུལ་གྱི་དཀའ་སྡུག་སྣ་ཚོགས་ཀྱིས་ང་ཚོའི་ནང་སེམས་འདི་ཁོར་ཡུག་
གི་ཆ་རྐྱེན་སྣ་མང་དང་གོམས་པར་བྱས་ཡོད་པ་དང་། དེ་ནི་དག་གཙང་དང་སྦགས་བཙོག
སྟོབས་ཤུགས་དང་ཉམས་ཞན་མངོན་པར་གསལ་ས་ཞིག་ཏུ་གྱུར་ཡོད་པ་རེད།
མི་ཞིག་འཇིག་རྟེན་གསོན་ངོགས་སུ་ཡོད་དུས། ཅི་ཞིག་ཐོབ་པ་དེ་ནི་གལ་ཆེན་མ་ཡིན་
པར་ཅི་འདྲ་ཞིག་དུ་གྱུར་པ་དེ་འགངས་ཆེན་དུ་མཐོང་ངོ་། །མིའི་འཆར་སྒོ་དང་སྟོང་བསམ།
དེ་མིན་དམིགས་སེམས་སོགས་གང་ཡིན་རུང་དུས་ངེས་མེད་དུ་བགེགས་བར་ཆད་ལ་འཕྲད་
སྲིད་ན་ཡང་། དྲང་བདེན་དང་སྡིག་ཉེས་གང་རུང་གི་ཁ་དོག་ཅན་གྱི་བསམ་བློ་དང་འདོད་བློ་
དེར་རྒྱབ་རྟེན་བརྟན་ཞིང་བརླིང་བ་ཞིག་ཡོད་པ་གདོན་མི་ཟ། མིའི་བགེགས་བར་ཆད་གང་
ཡིན་རུང་གཞན་མ་ཡིན་པར་རང་ཉིད་ཡིན། བསམ་བློ་དང་སྦྱོར་བ་གཉིས་ནི་ལས་དབང་གི་
བཙོན་སྲུང་མཁན་ལྟ་བུ་ཡིན་ཏེ། དེ་གཉིས་ནི་ངོ་ཚ་ཁྲེལ་མེད་ཅིག་ཡིན་ལ། རྒྱུ་མཚན་ནི་དེ་
གཉིས་ཀྱིས་ཁྱོད་རང་བཙོན་དུ་འཇུག་སྲིད། ཡང་བསམ་བློ་དང་སྦྱོར་བ་གཉིས་ནི་རང་དབང་
གི་ཕོ་ཉ་ལྟ་བུ་ཞིག་ཀྱང་ཡིན་ཏེ། དེ་གཉིས་ནི་བླ་མེད་མཆོག་གྱུར་ཅིག་ཡིན་ལ། རྒྱུ་མཚན་ནི་
དེ་གཉིས་ཀྱིས་ཁྱོད་ལ་རང་དབང་འཐོབ་པར་བྱེད་པའི་ཕྱིར་རོ། །
རེ་བ་དང་གསོལ་འདེབས་ཁོ་ནར་བརྟེན་ནས་རང་གིས་ཅི་བསམ་ཡིད་བཞིན་དུ་འགྲུབ་
མི་སྲིད་དེ། མི་བུ་གང་ཞིག་གི་རེ་བ་དང་གསོལ་འདེབས་དེ་ཁོ་རང་གི་བསམ་བློ་དང་སྦྱོར་བར་
ཆ་མཐུན་ཚེ།ད་གཟོད་ཇི་བཞིན་དུ་མངོན་འགྱུར་ཡོང་ཐུབ།
12

●ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
དོན་དངོས་འདི་འདྲ་ཞིག་གི་ངོས་ནས་བཤད་ན"ཁོར་ཡུག་ལ་འཐབ་རྩོད་བྱེད་པ”ཞེས་
པས་ཅི་ཞིག་མཚོན་ནམ་ཞེ་ན། མི་རྣམས་འབྲས་བུ་གང་ཞིག་ལ་དགའ་པོ་ཁྱོན་ནས་མེད་ན་
ཡང་སེམས་བསམ་པའི་གཏིང་ནས་འབྲས་བུ་དེ་སྐྱེད་པར་བྱེད་པའི་རྒྱུ་དེ་བློས་ཐོངས་བཞིན་
མེད་པ་དེ་མཚོན།
རྒྱུ་རྐྱེན་འདིའི་མངོན་སྟངས་ལ་ངེས་གཏན་མེད་དེ་དེ་ནི་ཤེས་བཞིན་དུ་ལག་བསྟར་བྱས་
པའི་ཉེས་སྤྱོད་ཅིག་ཡིན་སྲིད་ལ། ཡང་ན་སྣང་མེད་ངང་མངོན་པའི་ཉམ་ཆུང་ནུས་མེད་ཀྱི་
སྤྱོད་པ་ཞིག་ཀྱང་ཡིན་སྲིད། གང་ལྟར་ཀྱང་མངོན་སྟངས་གང་གིས་ཀྱང་མི་རྣམས་ཀྱི་བསམ་
པའི་རྒྱུད་དུ་བག་ལ་ཉལ་བའི་བརྩོན་འགྲུས་དེ་གཉིད་ལས་སློང་མི་ཐུབ་པ་དང་། མི་རྣམས་ལ་
ནོར་བ་ཡོ་བསྲང་གི་བྱེད་ཐབས་བཀོལ་རྒྱུར་སྐུལ་སློང་ཅི་ཡང་བྱེད་མི་ཐུབ།
མི་རྣམས་ཀྱིས་ཁོར་ཡུག་ལེགས་བཅོས་བྱེད་འདོད་ཀྱི་རེ་བ་ཆེན་པོ་བཅངས་ཡོད་ན་
ཡང་། རང་གི་བྱ་སྤྱོད་ལ་བཅོས་བསྒྱུར་གཏོང་འདོད་ཅི་ཡང་མི་བྱེད། དེར་བརྟེན། ཁོ་ཚོ་ཡར་
ཐོན་ཡོང་རྒྱུ་ཁག་པོ་རེད། རང་སྐྱོན་རང་གིས་ཐེར་འདོན་བྱེད་པར་མཁས་པའི་མི་དག་གིས་
རང་གིས་འཚོལ་སྙེག་བྱེད་པའི་དམིགས་འབེན་དེ་ཏན་ཏན་མངོན་འགྱུར་བྱེད་ཐུབ་ངེས་ཡིན་
ཏེ། གནས་ལུགས་འདི་ནི་ཡང་དག་པ་ཞིག་ཡིན། ཕྱུག་པོར་འགྱུར་བ་དེ་དམིགས་འབེན་ཉག་
གཅིག་ཏུ་འཇོག་པའི་མི་ཞིག་ལ་མཚོན་ན་ཡང་དམིགས་འབེན་མངོན་འགྱུར་མ་བྱུང་བའི་
ཡར་སྔོན་དུ་རང་སྒེར་གྱི་ངོས་ནས་ངེས་པར་དུ་བློས་གཏོང་ཆེན་པོ་གང་མང་བྱེད་དགོས་ཐུག་
ཡོད་པ་རེད། དེ་བས། མཛེས་ཤིང་ཡིད་དུ་འོང་ལ་བསམ་པའི་མགུ་ཁེངས་པའི་མི་ཚེ་ཞིག་
འཁྱོངས་དགོས་ན། མི་རྣམས་ཀྱིས་རྩོལ་བ་བརྒྱ་འགྱུར་བསྐྱེད་དགོས་སོ། །
མི་གང་ཞིག དབུལ་ཞིང་ཕོངས་པས་རང་གི་ཁོར་ཡུག་གི་གནས་བབ་དང་ཁྱིམ་ཚང་གི་
ཆ་རྐྱེན་ལེགས་བཅོས་ཡོང་བར་རེ་བས་ཁེངས་ཡོད་ནའང་། ཁོས་གཡོག་ལས་བྱེད་དུས་སྒྱིད་
ལུག་ཁོ་ན་བྱེད་ཅིང་ད་དུང་རང་ཉིད་གཡོག་ཏུ་བཀོལ་མཁན་གྱིས་གླ་ཆ་ཉུང་ཉུང་ཞིག་ལས་
13

རང་གི་འདོད་པ་ལྟར་གྱི་མི་ཞིག་བྱའོ། །
མི་སྤྲོད་པ་རྒྱུ་མཚན་དུ་བཞག་ནས་དེ་ལྟར་སྒྱིད་ལུག་བྱེད་པ་ལུགས་མཐུན་དུ་འདོད་བཞིན་
ཡོད་ན། འདི་ལྟ་བུའི་མི་ཡིས་རྒྱལ་ཁ་ལེན་པའི་ཆེས་སྤྱིར་བཏང་གི་རྩ་དོན་ཤེས་བཞིན་མེད།
དེའི་རྐྱེན་གྱིས་ཁོ་རང་དབུལ་ཕོངས་ལས་ཐར་རྒྱུ་ཕར་ཞོག་རང་གི་སྒྱིད་ལུག་དང་མགོ་གཡོག་
མགོ་བསྐོར། ངན་སེམས་བཅས་ཀྱིས་ཁོ་རང་དེ་བས་ཀྱང་དབུལ་ཞིང་ཕོངས་པར་འགྱུར་རྒྱུ་
གདོན་མི་ཟ།
ང་ཚོས་ཕྱུག་པོ་ཞིག་དཔེ་རུ་བཀོད་དེ་བཤད་ན། ཁོ་རང་ལྟོ་འདུན་ཆེ་བས་ནད་གདོན་
ཀྱིས་ཡུན་རིང་ལ་བཟུང་ཡོད། དེ་བས་ཁོ་རང་གིས་དངུལ་འབོར་ཆེན་བཏང་ནས་རང་གི་ནད་
དྲག་སྐྱེད་དུ་གཏོང་འདོད་བྱེད། དེ་ལྟ་ན་ཡང་ཁོས་རང་གི་ལྟོ་འདུན་ཆེ་བའི་སྐྱོན་དེ་བསྒྱུར་
འདོད་མེད། ཁོར་མཚོན་ན་བདེ་ཐང་ཡོང་བར་འདོད་པ་དེ་ཕྱོགས་གཅིག་ཡིན་པ་དང་། ཕྱོགས་
གཞན་ཞིག་ནས་ཁོས་རིན་གོང་མཐོ་ཞིང་ལས་སྣོན་གྱིས་གྲུབ་པའི་བཟའ་ཆས་དེ་རིགས་སྤྱད་
པས། ཁོར་བདེ་ཐང་གི་གཟུགས་གཞི་ཞིག་ཡོད་མི་སྲིད་དེ། རྒྱུ་མཚན་ནི་ཁོས་བདེ་ཐང་གི་
འཚོ་བའི་ཆེས་སྤྱིར་བཏང་གི་རྩ་དོན་དེ་ལ་ངེས་ཤེས་འདྲོངས་མེད་པས་སོ། །
ང་ཚོས་ཡང་བསྐྱར་སྦྱིན་བདག་ཅིག་དཔེ་རུ་འགོད་པར་བྱ། ཁོས་གཡོ་སྒྱུ་ཁྲམ་གསུམ་གྱི་
བྱེད་ཐབས་སྤྱད་ནས་ལས་ཀ་བ་དག་གི་ཕོགས་འཐེན་འཕྲི་བྱས་ཏེ་རང་གི་ཁེ་སྤོགས་ཇེ་མང་དུ་
བཏང་། མི་འདི་ལྟ་བུ་ཡིས་བྱ་གཞག་ཆེན་པོ་ཞིག་འགྲུབ་མི་ཐུབ། ནམ་ཞིག་ཁོ་རང་མི་མང་གི་
ངན་སྨྲས་ཁྲོད་དབུལ་ཞིང་ཕོངས་པར་འགྱུར་དུས། ཁོས་རང་གི་ཁོར་ཡུག་དང་གནས་བབ་ལ་
འཁང་ར་བྱེད་ངེས་ཤིང་། ཚད་དེ་འདྲར་ལྷུང་ན་ཡང་ཁོས་རང་ཉིད་དེ་འདྲར་འགྱུར་དོན་གྱི་རྩ་
བ་ནི་རང་ཉིད་ཁོ་ན་ལན་པ་ཡིན་པར་ངོས་ཟིན་ཡོད་མི་སྲིད།
གོང་གསལ་གྱི་དཔེ་གཞི་གསུམ་ལས་ང་ཚོས་བདེན་ལུགས་འདི་འདྲ་ཞིག་འོ་མ་ལས་
མར་ལོན་པ་ལྟར་མཐོང་ཐུབ་སྟེ། མི་གང་ཞིག་གི་ཁོར་ཡུག་དང་གནས་བབ་སྐྱེད་མཁན་གྱི་རྩ་
བའི་རྒྱུ་རྐྱེན་ནི་མི་རང་ཉིད་ཡིན(དུས་ཚོད་མང་ཆེ་བར་ཁོ་ཚོས་གནས་ལུགས་འདི་རྟོགས་
14

ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
མི་སྲིད ) པ་དང་། འབྲས་བུ་ཡག་པོ་ཞིག་ལ་རེ་སྙེག་བྱེད་པའི་དུས་མཚུངས་སུ། ཁོ་ཚོའི་
བསམ་བློ་དང་འདོད་ཆགས ( འབྲས་བུ་དེ་དང་མི་འཚམས་པ ) ཀྱིས་འབྲས་བུ་དེ་རེ་འདོད་
བཞིན་འགྲུབ་པར་འགོག་རྐྱེན་རབ་དང་རིམ་པ་བཟོ་བཞིན་ཡོད།
ཡིན་ན་ཡང་། འཇིག་རྟེན་འདིའི་དོན་དག་ནི་བློས་དཔོག་པར་དཀའ་བ་ཞིག་ཡིན་པ་
དང་མི་སེམས་ཀྱང་ཚོད་འཛིན་བྱེད་ཁག་པ་ཞིག་ཡིན་པས། མི་སོ་སོར་བདེ་སྐྱིད་ལ་འགྲེལ་
རྒྱག་ཚུལ་སྣ་མང་ཞིག་ཡོད་སྲིད། མི་ཞིག་གི་སྐྱིད་སྡུག་གི་འཚོ་བའི་ཕྱོགས་གང་མང་ལ་བརྟེན་
ནས་ང་ཚོས་མི་དེས་ནང་སེམས་ཀྱི་འཇིག་རྟེན ( གཅིག་བཤད་ན་ཁོ་རང་གིས་རང་ཉིད་
གསལ་བོར་རྟོགས་ངེས) ལ་རྒྱུས་ལོན་བྱེད་རྒྱུ་ཁག་པོ་ཡིན་ངེས།
མི་གང་ཞིག་ཕྱོགས་ངེས་ཅན་ཞིག་ནས་གཞུང་དྲང་ཡིན་ན་ཡང་ཁོ་རང་དབུལ་ཕོངས་
ཀྱིས་མནར་བའི་ངེས་པ་ཡོད་ལ། ཡང་མི་གང་ཞིག་ཕྱོགས་ངེས་ཅན་ཞིག་ནས་གཡོ་ཅན་ཡིན་
ན་ཡང་ཁོ་ལ་རྒྱུ་ནོར་ལོངས་སྤྱོད་འཛོམས་པའི་ངེས་པ་ཡོད། ཡིན་ན་ཡང་དཔེ་འདི་ཁོ་ནར་
བརྟེན་ནས“གཞུང་དྲང་ཅན་དེ་དབུལ་བོར་འགྱུར་བ་དང་གཡོ་སྒྱུ་ཅན་དེ་ཕྱུག་པོར་འགྱུར"
ཞེས་པའི་བསྡོམས་ཚིག་འགོད་པ་ནི་མ་བརྟག་པར་འགྱུར་བའི་ཤས་ཆེ་སྟེ། དོན་དངོས་སུ་དེ་
དང “གཡོ་སྒྱུ་ཅན་དེས་ཅི་ཡང་མི་འགྲུབ་ཅིང་། གཞུང་དྲང་ཅན་དེར་བསོད་ནམས་ལྡན་པར་
འགྱུར"ཞེས་པའི་བཤད་ཚུལ་དང་འདྲ་མཚུངས་སུ་གྱུར་ཡོད་པ་རེད། ལྟ་རྒྱ་མཐོང་རྒྱ་ཆེ་བའི་
མིས་བལྟས་ན། བསྡོམས་ཚིག་འདི་ནི་ནོར་འཁྲུལ་ཅན་ཞིག་ཡིན་ཏེ། གཡོ་སྒྱུ་ཅན་དེར་ཡང་
ཀུན་དང་མི་མཚུངས་པའི་ཀུན་སློང་ཡག་པོ་ཡོད་ངེས་ལ། གཞུང་དྲང་ཅན་དེར་ཡང་མི་གཞན་
ལ་མེད་པའི་གོམས་སྲོལ་ངན་པ་ཡོད་སྲིད། གཞུང་དྲང་ཅན་དེ་གཞུང་དྲང་གི་བསམ་སྦྱོར་
ལ་བརྟེན་ནས་དགེ་ལེགས་སུ་འགྱུར་སྲིད་ན་ཡང་ཁོ་རང་ཁོའི་གོམས་སྲོལ་ངན་པ་ལ་བརྟེན་
ནས་སྡུག་གི་ཚྭ་ཆུ་འཐུང་དུས་ཀྱང་ཡོད་ངེས། དེ་དང་མཚུངས་པར་གཡོ་སྒྱུ་ཅན་དེ་ཡང་སྡུག་
བསྔལ་བར་འགྱུར་སྲིད་ན་ཡང་མཚམས་རེར་བདེ་སྐྱིད་ཐོབ་དུས་ཀྱང་ཡོད་སྲིད།
15

རང་གི་འདོད་པ་ལྟར་གྱི་མི་ཞིག་བྱའོ། །
མི་ཡི་གྲགས་འདོད་ཚ་པོ་ལ་བརྟེན་ནས་ཀུན་སློང་རྣམ་དག་དེས་རྣམ་ཀུན་རང་ཉིད་སྡུག་
ལ་སྦྱར་བར་མི་རྣམས་ཡིད་ཆེས་སྐྱེ་བཞིན་ཡོད། ཡིན་ན་ཡང་། མི་ཞིག་གིས་གང་ཞིག་རང་
གི་ངན་རེངས་ཀྱི་བསམ་བློ་དེ་ཡོངས་སུ་སྤངས་ཚེ་ད་གཟོད་ཁོས་རང་གིས་བརྒྱུད་པའི་མཐོང་
ཐོས་མྱོང་གསུམ་ཐམས་ཅད་ནི་ཁོ་རང་གི་དགེ་བའི་སྤྱོད་པའི་འབྲས་བུ་ཡིན་པ་ལས་སྡིག་པའི་
ལས་ཀྱི་འབྲས་བུ་མ་ཡིན་པར་ངེས་ཤེས་སྐྱེ་སྲིད། དགེ་བའི་མཐར་ཐུག་པ་དང་མཛེས་པའི་
མཐར་ཐུག་པར་ཕྱོགས་པའི་གོ་རིམ་ཁྲོད། ཁོས་རང་གི་ནང་སེམས་དང་ཚེ་སྲོག་ལ་བརྟེན་ནས་
འདྲ་མཉམ་མཐར་ཐུག་ཡིན་པའི་བདེན་ལུགས་ཤིག་མྱོང་ཚོར་བྱེད་ཐུབ་ཅིང་། བདེན་ལུགས་
འདིས་ཡིན་མིན་དང་དཀར་ནག་ལ་གོ་ལྡོག་བྱེད་མི་སྲིད། ངོས་འཛིན་འདི་འདྲ་ཡོད་རྗེས།
ཁོས་རང་གི་ཤེས་རྨོངས་དང་ཧོལ་རྒྱུག་ལ་ཕྱིར་ལྟ་བྱེད་སྐབས་གཞི་ནས་ཚེ་སྲོག་ནི་རང་ཉིད་
ལ་ནམ་ཡིན་ཡང་འདྲ་མཉམ་གྱིས་དབང་ཡོད་པ་དང་། རང་གི་འདས་ཟིན་པའི་དགེ་སྡིག་གི་
སྤྱོད་པ་གང་ཡིན་རུང་ཚེ་སྲོག་གི་ངོས་ནས་འདྲ་མཉམ་གྱི་འབྲས་བུ་སྨིན་ཡོད་པར་ངེས་རྟོགས་
སྐྱེ་སྲིད།
མཆོག་གྱུར་གྱི་བསམ་བློ་དང་དགེ་བའི་སྦྱོར་བ་གང་ཡིན་རུང་ལས་འབྲས་ངན་པ་དུས་
གཏན་དུ་ཡོང་མི་སྲིད་པ་དང་། ངན་རེངས་ཀྱི་བསམ་བློ་དང་སྡིག་པའི་སྦྱོར་བ་གང་ཡིན་རུང་
ལས་འབྲས་ཡག་པོ་དུས་གཏན་དུ་འཁོར་མི་སྲིད། འདི་ནི་མི་རྣམས་ཀྱིས་རྣམ་ཀུན་ཡང་ཡང་
བཟློ་བའི"ལས་དགེ་བར་འབྲས་བུ་ཡག་པོ་ཐོབ་པ་དང་ལས་ངན་པར་འབྲས་བུ་ངན་པ་སྨིན”"
ཞེས་པ་དེ་ཡིན། མི་རྣམས་ཀྱིས་རང་བྱུང་ཁམས་ཀྱི་ཆོས་ཉིད་འདི་ལ་ངེས་ཤེས་རྙེད་ནས་ཆོས་
ཉིད་དེ་ལྟར་ལས་ཀ་སྒྲུབ་བཞིན་ཡོད་ཀྱང་། བསམ་བློ་དང་ཀུན་སྤྱོད་ཀྱི་ཁྱབ་ཁོངས་སུ་ཆོས་
ཉིད་འདི་ལ་ངེས་ཤེས་རྙེད་མཁན་ཉུང་ཉུང་ཡིན་པས་དེ་སྣང་མེད་དུ་བསྐྱུར་ངེས། དོན་དངོས་
སུ་ཁྱབ་ཁོངས་འདི་གཉིས་ཀའི་ནང་ཆོས་ཉིད་འདི་ཐུན་མོང་གིས་གནས་ཡོད་པ་རེད།
ནོར་འཁྲུལ་གྱི་བསམ་བློ་ཁ་ཤས་ཀྱིས་དུས་ནམ་ཡིན་ཡང་མི་རྣམས་དཀའ་ཁག་ལ་
16

▪ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
གཏོད་སྲིད། འདི་ལས་རྟོགས་ཐུབ་པ་ནི་སྲིད་པའི་བྱ་དངོས་ཀུན་ལ་རང་རང་གི་ཆོས་ཉིད་
རེ་ཡོད་ན་ཡང་མི་ནི་དུས་རྒྱུན་དུ་རང་ཉིད་དང་མི་འཚམས་པའི་ལམ་ལོག་ཏུ་གྱར་སྲིད་
པ་དེ་རེད། དཀའ་ཁག་གི་གནས་བབ་དེར་ནུས་པ་དཔེ་ཟླ་བྲལ་བ་ཞིག་ཡོད་པ་ནི་དེས་མི་
སེམས་གཙང་མར་བཟོ་བ་དང་། རིན་ཐང་མེད་པ་དང་གཙང་མ་མ་ཡིན་པའི་དངོས་པོ་
ཡོད་ཚད་མེད་པར་གཏོང་ཐུབ་པ་དེ་རེད། གལ་སྲིད་མི་ཞིག་གི་ནང་སེམས་པ་གཙང་ཞིང་
དག་པ་ཡིན་ན་དཀའ་ཁག་གི་གནས་བབ་དེ་རིམ་གྱིས་དེ་དང་རྒྱང་དུ་བཀྱེད་ངེས། ལྷད་
སྐྱོན་གཙང་སེལ་བྱས་ན་གསེར་ནི་གཤའ་མར་འགྱུར་ངེས་པ་བཞིན། གཤིས་རྒྱུད་དགེ་
བར་ཕྱོགས་ཤིང་རང་བཞིན་དཀྱེལ་ཡངས་པའི་མི་ལ་སྡུག་བསྔལ་ཡང་ཡོད་པ་མ་རེད།
མི་དཀའ་གནས་ལ་འཕྲད་པའི་རྒྱུ་མཚན་ནི་དེའི་བསམ་བློ་དང་ཁོར་ཡུག་འཆམ་
མཐུན་ཡོང་ཐབས་མེད་པས་ཡིན། མིས་བདེ་སྐྱིད་ལ་རོལ་ཐུབ་པའི་རྒྱུ་མཚན་ནི་དེའི་
བསམ་བློ་དང་ཁོར་ཡུག་གཉིས་འཆམ་མཐུན་དང་གཅིག་གྱུར་ཡོང་ཐུབ་པས་ཡིན། བསམ་
བློ་ཡང་དག་ཡིན་མིན་ལ་ཚད་འཇལ་བྱེད་པའི་ཚད་ཐིག་ནི་བདེ་སྐྱིད་ལྡན་མིན་ཡིན་
པ་ལས་རྒྱུ་ནོར་ལོངས་སྤྱོད་མ་ཡིན། བསམ་བློ་ནོར་ཡོད་པ་ཚད་འཇལ་བྱེད་པའི་ཚད་
ཐིག་ནི་དཀའ་ཁག་ལ་འཕྲད་ཡོད་མིན་ཡིན་པ་ལས་ནོར་ལོངས་སྤྱོད་ཀྱིས་ཕོངས་ཡོད་
མིན་མ་ཡིན། མི་ཞིག་ལ་མཚོན་ན་རྒྱུ་དང་འབྱོར་པས་ཕྱུག་ན་ཡང་ཀུན་གྱིས་མཆིལ་
མ་འདེབས་པའི་གནས་སུ་གྱར་བའི་ངེས་པ་ཡོད་ལ། དབུལ་བོ་ཉམ་ཐག་ཏུ་གྱུར་ན་ཡང་
ཀུན་གྱིས་བརྩི་བཀུར་བྱེད་པའི་ངེས་པ་ཡང་ཡོད། རྒྱུ་ནོར་ལོངས་སྤྱོད་ཟེར་བ་འདི་འོས་
འཚམས་དང་བཀོལ་ཤེས་ཀྱིས་བེད་སྤྱོད་བཏང་བ་ཡིན་ན། གཞི་ནས་རྒྱུ་ནོར་དང་བདེ་
སྐྱིད་གཉིས་མཉམ་གནས་ཡོང་ཐུབ། གལ་སྲིད་མི་ཞིག་གིས་རང་གི་ནོར་ལོངས་སྤྱོད་དེ་
ཁུར་བོ་ཞིག་ཏུ་བསམ་ཡོད་ཚེ། ཁོ་རང་དཀའ་གནས་ལ་འཕྲད་སྲིད་པ་ངེས་གཏན་རེད།
དཀའ་གནས་ཀྱི་ཕྱོགས་ལྷུང་གི་མཐའ་གཉིས་ནི་དབུལ་ཕོངས་དང་རྒྱ་ཡན་དུ་གཏོང་བ་
17

རང་གི་འདོད་པ་ལྟར་གྱི་མི་ཞིག་བྱའོ། །
གཉིས་ཡིན་པ་དང་དེ་གཉིས་ཀ་འུ་ཐུག་ཐབས་ཟད་ཀྱི་བྱེད་ཐབས་གཉིས་ཡིན་ལ། བསམ་བློ་
རྒྱུན་ལྡན་མ་ཡིན་པར་གྱུར་པའི་འབྲས་བུ་ཡིན། མི་ཞིག་ལ་མཚོན་ན་སེམས་པ་སྤྲོ་བག་དོད་
ཅིང་། གཟུགས་པོ་བདེ་ཐང་དང་གསོན་ཤུགས་ཀྱིས་ཁེངས་པ་ཡིན་ན། ང་ཚོས་གཞི་ནས་དེ་
ནི་མི་རྒྱུན་ལྡན་ཞིག་རེད་ཅེས་བརྗོད་ཆོག མི་ཞིག་གི་སྤྲོ་བག་དོད་པའི་སེམས་ཁམས་དང་
བདེ་ཐང་གི་གཟུགས་གཞི་ནི་དེའི་ནང་སེམས་ཀྱི་འཇིག་རྟེན་དང་ཕྱི་ཡུལ་གྱི་ཁོར་ཡུག་གཉིས་
འཆམ་མཐུན་མཉམ་གནས་ཡོང་བའི་གྲུབ་འབྲས་ཡིན། མི་རྣལ་མ་ཞིག་བྱེད་འདོད་ན་ངེས་
པར་དུ་འཁང་ར་དང་སྡིགས་དམོད་བྱ་རྒྱུ་སྤངས་ནས་རང་གི་ཚེ་སྲོག་གི་བཤུལ་ལམ་སྒྱུར་བ་
བྱེད་པའི་མི་མངོན་པའི་དྲང་བདེན་དེ་འཚོལ་དགོས། ཁོས་རང་གི་ནང་བསམ་ཚུལ་དེ་དང་
བསྟུན་ནས་རང་གཞན་ཀུན་ལ་འཁང་སེམས་མི་འཛིན་པར་བླ་ན་མེད་པའི་དྭངས་གཙང་གི་
བསམ་བློ་ཞིག་འཛིན་དགོས། ཁོས་རང་གི་ཁོར་ཡུག་ལ་འཁང་ར་བྱེད་མི་འོས་པར་དེ་ལས་
ལྡོག་སྟེ་ཁོར་ཡུག་བེད་སྤྱད་ནས་རང་ཉིད་གོང་འཕེལ་དུ་གཏོང་འོས་པ་དང་ཁོར་ཡུག་བེད་
སྤྱད་ནས་རང་གི་མི་མངོན་པའི་ནུས་པ་སྔོག་འདོན་བྱེད་དགོས།
སྟོང་བའི་ཁམས་འདིའི་ཡོད་དོ་ཅོག་ལ་དབང་སྒྱུར་མཁན་ནི་ཆོས་ཉིད་ཡིན་པ་ལས་
རྨོངས་འཐོམ་མ་ཡིན། ཚེ་སྲོག་གི་ངོ་བོ་ནི་དྲང་བདེན་ཡིན་པ་ལས་སྡིག་ཉེས་མ་ཡིན། མིའི་
རིགས་ཀྱི་བསམ་བློའི་འཇིག་རྟེན་བཟོ་སྐྲུན་བྱེད་མཁན་དང་དེ་ལ་སྐུལ་འདེད་གཏོང་མཁན་
ནི་གཞུང་དྲང་ཡིན་པ་ལས་ངན་པ་ཐ་ཤལ་མ་ཡིན། དེར་བརྟེན་མི་རྣམས་ཀྱིས་ངེས་པར་དུ་
རང་ཉིད་ལ་བསྒྱུར་བཀོད་བྱེད་དགོས་པ་དང་། སྟོང་བའི་ཁམས་ཀྱི་གཞི་གྲུབ་ཡོད་དོ་ཅོག་གི་
ཆོས་ཉིད་འཚོལ་བར་འབད་བརྩོན་བྱེད་དགོས། རང་ཉིད་བསྒྱུར་བཀོད་བྱེད་པའི་གོ་རིམ་ཁྲོད་
དུ་ང་ཚོར་ཤེས་རྟོགས་ཤིག་ཡོད་པ་ནི་རང་ཉིད་ཀྱིས་བྱ་དངོས་དང་མི་གཞན་ལ་བཟུང་བའི་ལྟ་
སྟངས་བསྒྱུར་ཚེ་བྱ་དངོས་དང་མི་གཞན་པས་ཀྱང་ང་ཚོར་བཟུང་བའི་ལྟ་སྟངས་འགྱུར་ཡོད་པ་
དེ་རེད།
18

● ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
མི་ཚང་མས་བདེན་ལུགས་འདི་ར་སྤྲོད་བྱེད་ཐུབ་པས། བདེན་ལུགས་ཀྱི་མདུན་ནས་མི་
རྣམས་ཀྱིས་རང་རྟོགས་དང་རང་ཉིད་ལ་ཞིབ་བཤེར་བྱས་ཆོག གལ་སྲིད་བདེན་ལུགས་ཀྱིས་
མི་ཞིག་གི་བསམ་བློར་འཕོ་འགྱུར་ཆེན་པོ་བཏང་བ་ཡིན་ན། འཕོ་འགྱུར་ཆེན་པོ་འདི་ལ་
བརྟེན་ནས་འཚོ་བའི་ནང་གི་དངོས་པོའི་ཆ་རྐྱེན་ལ་ཤུགས་རྐྱེན་ཐེབས་པར་ཁོ་རང་ངོ་མཚར་
ངེས། མི་རྣམས་ཀྱིས་བསམ་བློ་ནི་མཐའ་གཅིག་ཏུ་སྒེར་ཚུགས་ཀྱིས་གནས་ཡོད་པ་ཞིག་ཡིན་
པར་འདོད་ཡོད་ཀྱང་དོན་དངོས་ནི་དེ་ལྟ་མ་ཡིན། བསམ་བློ་དེ་གང་མགྱོགས་ངང་གོམས་སྲོལ་
དུ་འགྱུར་ངེས་པ་དང་། གོམས་སྲོལ་དེ་ཡང་མཐའ་འཁོར་གྱི་ཁོར་ཡུག་ཁྲོད་རྐང་ཚུགས་པར་
ངེས། བསམ་བློ་སྡུག་ཅག་དེས་མི་ངན་རེངས་སུ་བཏང་ནས་གཟུགས་སྒྲ་ཡི་ལོངས་སྤྱོད་ལ་
གཡེང་ནས་མཐའ་མར་དཀའ་གནས་སུ་གཏོད་པ་དང་ལུས་ནད་ཀྱིས་མནར་ནས་སྐམ་རིད་
དུ་འགྱུར་ངེས། ཀུན་སློང་མི་ལེགས་པའི་བསམ་བློ་ཡིས་མི་ཡི་ཡིད་ཀྱི་བརྟན་པ་གཡོ་བར་བྱས་
ནས་ཅི་ལ་ཡང་མིག་ཕྲ་བྱེད་མཁན་ཞིག་ཏུ་སྒྱུར་ངེས་པ་དང་མཐར་མཇུག་སྡུག་བསྔལ་དང་
དཀའ་གནས་ཀྱི་འོབས་སུ་ལྷུང་ངེས། ཞེད་དངངས་དང་དོགས་པ། སོམ་ཉི་སོགས་ཀྱི་བསམ་
བློ་ཡིས་མི་གཉོད་ཆུང་དང་སྙིང་ཆུང་དུ་བསྒྱུར་ནས་སྒེར་ཚུགས་ཀྱིས་ལས་ཀ་སྒྲུབ་རྒྱུ་ཁག་
པོར་འགྱུར་ངེས་པ་དང་དོན་ཅི་ཡང་འགྲུབ་མི་ཐུབ། སྒྱིད་ལུག་གི་བསམ་བློ་ཡིས་ནི་མི་ཡི་ནང་
སེམས་བཙོག་པར་བསྒྱུར་བ་དང་གཡོ་སྒྱུ་ཅན་དུ་བསྒྱུར་ནས་མཐའ་མར་བཙོག་པ་ལྷད་འདྲེས་
ཅན་དུ་གྱུར་ནས་སློང་མོས་འཚོ་དགོས་པ་ཞིག་ཏུ་འགྱུར་ངེས། མི་གཞན་ལ་འཁང་ར་བྱེད་
ཅིང་འཇིག་རྟེན་ལ་སྙིང་བོ་མེད་པར་འདོད་པའི་བསམ་བློ་ཡིས་མི་དེ་སྐྱོན་ཁབ་རྩེ་ཙམ་ཡང་
འཚོལ་རྒྱུར་དགའ་བ་དང་གཤིས་ཀ་རྩུབ་ཅིང་ལྷོད་ལ་འབབ་ཐབས་མེད་པ་ཞིག་ཏུ་བསྒྱུར་
ནས་ལུས་སེམས་གཉིས་ཀ་ངལ་དུབ་ཀྱིས་མནར་བ་དང་ཀུན་ཏུ་འཁྱམ་ཞིང་ལྡོམ་མཁན་ཞིག་
ཏུ་འགྱུར་ངེས། སྒེར་སེམས་ཅན་གྱི་བསམ་བློ་མི་འདྲ་བ་སྣ་མང་གིས་དོན་གང་ཡིན་ཡང་རང་
གི་ཁེ་ཕན་སྔོན་དང་གཞན་གྱི་ཁེ་ཕན་རྗེས་སུ་བྱེད་པ་ཞིག་ཏུ་བསྒྱུར་སྲིད་པས། དུས་ནམ་ཡང་
19

རང་གི་འདོད་པ་ལྟར་གྱི་མི་ཞིག་བྱའོ། །
མི་ཀུན་གྱིས་མཆིལ་མ་བཏབ་ནས་དམོད་མོ་འབོར་བའི་ཚད་དུ་ལྷུང་ངེས།
དེ་ལས་ལྡོག་སྟེ། མཆོག་གྱུར་གྱི་བསམ་བློ་གཙང་མ་དེ་དག་གིས་ནི་མི་གང་ཞིག་བློ་ཁོག་
དཀྱེལ་ཡངས་པ་དང་གཤིས་རྒྱུད་འཇམ་ཞིང་དགེ་བར་བསྒྱུར་ནས་ཁོ་ར་ཁོར་ཡུག་ཚང་མ་ཉི་
འོད་ཀྱིས་བཀླུབས་པར་བྱེད་ངེས། ཀུན་སློང་རྣམ་དག་གི་བསམ་བློ་ཡིས་ནི་མི་དེ་ངང་རྒྱུད་
འཇམ་ཞིང་ཞི་དུལ་བག་ཡོད་ཅན་དུ་བསྒྱུར་ནས་ཁོའི་ཁོར་ཡུག་ཚང་མ་ཡང་དེ་བཞིན་དུ་ཞི་
འཇམ་སྤྲོ་བདེ་དང་བག་ལྷོད་པོར་འགྱུར་ངེས། དཔའ་གདེངས་མཐོ་ལ་རང་རྐྱ་ཐུབ་པ་དང་བློ་
ཐག་ཆོད་པའི་བསམ་བློ་ཡིས་ནི་མི་དེ་ཆོད་སེམས་བརྟན་པོ་ཅན་དུ་བསྒྱུར་ནས་མཐར་མཇུག་
རྒྱལ་ཁ་དང་རང་དབང་ཐོབ་པ་ཞིག་ཏུ་འགྱུར་ངེས། སེམས་རྩ་རབ་ཏུ་འཁོལ་བའི་བསམ་བློ་
དེ་ཡིས་མི་གང་ཞིག་རང་གཅེས་རང་སྲུང་དང་བརྩོན་འགྲུས་ཅན་དུ་བསྒྱུར་ནས་ལུས་སེམས་
གཉིས་ཀ་བདེ་ལ་འཁོད་ངེས། བསམ་པའི་གུ་ཡངས་ཤིང་བྱམས་པའི་བརྩེ་བ་ལྡན་ལ། ཞི་དུལ་
མཉེས་གཤིན་གྱིས་ཁེངས་པའི་བསམ་བློ་ཡིས་ནི་མི་དེ་གཤིས་ཀ་འཇམ་ཞིང་དཀྱེལ་ཡངས་ལ།
བདེ་སྡོད་ཆོག་ཤེས་དང་། འཚོ་བར་རྣལ་མས་འཇུག་པ་ཞིག་ཏུ་བསྒྱུར་ངེས། མི་ལ་སེམས་རྒྱ་
ཆེན་པོས་འབྲེལ་འདྲིས་བྱེད་ཅིང་སྒེར་འཛིན་མེད་པར་གཞན་དོན་ལ་སྤྲོ་བའི་བསམ་བློ་ཡིས་
ནི་མི་དེ་བློ་རྒྱ་ཆེ་ཞིང་འབྱོར་ཕྱུག་ལྡན་ལ་འཚོ་བ་དོན་སྙིང་གིས་ཁེངས་ཡོད་པ་ཞིག་ཏུ་བསྒྱུར་
ངེས།
མཆོག་གྱུར་རམ་ཡང་ན་ཐ་ཤལ་དུ་གྱུར་པའི་བསམ་བློ་སྣ་མང་གིས་མི་ཡི་གཤིས་ཀ་དང་
ཁོར་ཡུག་ཀུན་ལ་ཤུགས་རྐྱེན་བཟོ་ངེས། མི་ཡིས་རང་གི་ཁོར་ཡུག་ལ་བདམ་ག་བྱེད་ཐབས་
མེད་ན་ཡང་། རང་གི་བསམ་བློར་བདམ་ག་བྱེད་ཆོག་སྟེ། དེ་ལ་བརྟེན་ནས་བར་བརྒྱུད་ཀྱིས་
ཁོར་ཡུག་ལ་ཤུགས་རྐྱེན་བཟོས་ཆོག་པ་རེད།
མི་རྣམས་རང་གིས་གཙིགས་སུ་འཛིན་པའི་བསམ་བློར་ཡིད་ཚིམ་ནས་སྡོད་པར་རང་
བྱུང་ཁམས་ཆེན་པོས་རོགས་རམ་བྱེད་ངེས། མཆོག་གྱུར་རམ་ཡང་ན་ཐ་ཤལ་གྱི་བསམ་བློ་གང་
20

ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
ཡིན་རུང་མི་མངོན་པར་གནས་ཐབས་མེད་པར་ཆེས་མཐར་མཇུག་ཅིག་ལ་ཕྱིར་མངོན་ཡོང་
སྲིད། གལ་ཏེ་མི་ཞིག་སྡིག་ཉེས་ཀྱི་བསམ་བློ་དང་རིང་དུ་བཀྱེད་པ་ཡིན་ན། མི་རྣམས་ཀྱིས་
དེ་ལ་གུ་ཡངས་དང་བཟོད་སྒོམ་གནང་སྲིད་ལ་དེར་མ་ཟད་དེར་རོགས་རམ་བྱེད་པའི་མོས་པ་
ཡོད། གལ་ཏེ་མི་ཞིག་གིས་ཕྱོགས་ལྷུང་གི་བསམ་བློ་སྤངས་པ་ཡིན་ན། གོ་སྐབས་ལེགས་པོར་
འཕྲད་ངེས་པ་དང་དེར་མ་ཟད་བློ་ཐག་རྦད་ཆོད་ཀྱིས་གོ་སྐབས་དམ་འཛིན་ཡང་བྱེད་ཐུབ་ངེས།
མི་ཞིག་གི་བསམ་བློ་མཆོག་གྱུར་དྭངས་གཙང་ཡིན་ཚེ། ཁོ་རང་དུས་ནམ་ཡིན་ཡང་དཀའ་
གནས་སུ་ལྷུང་བའི་ལས་ངན་པར་འཕྲད་མི་སྲིད། འཇིག་རྟེན་འདི་རྣམ་པ་སྣ་ཚོགས་སུ་སྣང་
སྟེ། ཡུལ་དུས་དང་ཁ་དོག་མི་འདྲ་བ་སྣ་ཚོགས་ཀྱི་དབང་གིས་མྱོང་སྣང་མི་འདྲ་བ་མང་པོ་
ཐོན་སྲིད་པ་དང་དེ་ཡང་ཁྱོད་ཀྱི་འགྱུར་ལྡོག་འགྲོ་བཞིན་པའི་བསམ་བློའི་མཚོན་སྟངས་ཤིག་
ཀྱང་ཡིན།
རང་གི་འདོད་པ་ལྟར་གྱི་མི་ཞིག་བྱའོ། །
རྒྱལ་ཕམ་ནི་རྒྱུན་ལྡན་ཞིག་ཡིན་ཡང་།
ང་ཚོས་ཕམ་ཁ་ཉུང་ངུར་བཟོས་ཆོག་ཆོག་ཡིན།
ང་ཚོའི་རང་དབང་གི་སེམས་པ་འདིའི་ཚིག་མཛོད་དུ།
ཕམ་ཁ་ཞེས་པའི་ཐ་སྙད་འདི་གཏན་ནས་མེད།
ཕམ་ཁ་ཡིས་ང་ཚོའི་དུས་ཚོད་ཆུད་ཟོས་སུ་བཏང་ཞིང་།
ང་ཚོའི་ཡུལ་ཁམས་ཀྱི་རྒྱ་ཁྱོན་བཅད།
ཕམ་ཁ་ཡིས་མགོ་སྐོར་གཏོང་མཁན་གྱི་སྙིང་རྩ་འདར་བར་བྱེད་ཅིང་།
ཕམ་ཁ་ཡིས་དཀའ་ཁག་ཆེ་བའི་ཁོར་ཡུག་ཀྱང་དཔའ་ཉམས་པར་བྱེད།
21

རང་གི་འདོད་པ་ལྟར་གྱི་མི་ཞིག་བྱའོ། །
འགྲོ་བ་མིའི་རིགས་ཀྱི་ཐོགས་རེག་བྲལ་བའི་སྙིང་སྟོབས་དང་།
ནུབ་པ་མེད་པའི་བླ་སྲོག་གིས།
ང་ཚོར་དམིགས་སར་བསླེབ་པའི་ལམ་ག་བདེ་མོ་ཞིག་བཟོ་ངེས་ཏེ།
དེ་ནི་དེ་ལྟར་དཀའ་ཚེགས་ཀྱིས་ཁེངས་ན་ཡང་།
དོན་གང་ཡིན་ཡང་རྒྱལ་ཁ་ལེན་པར་བྲེལ་བ་བྱེད་མི་དགོས་པར།
སེམས་རྣལ་མོས་ཡུན་ལ་བརྟེན་དགོས།
སྙིང་སྟོབས་མ་ཉམས་ན།
སྟེང་མ་ལྷ་ཡིས་ཀྱང་བསོད་ནམས་སྟོབ་སྲིད།

▪ ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
བསམ་བློ་དང་བདེ་ཐང༌།
གཟུགས་གཞི་ཡིས་བསམ་བློར་ཞབས་འདེགས་ཞུ་ཞིང་བསམ་བློས་ཕབ་པའི་བཀའ་རྒྱ་
རྐང་བཙུགས་མ་བཙུགས་གང་ཡིན་རུང་གཟུགས་གཞིས་དད་ལེན་བྱེད་དགོས་ཀྱི་ཡོད། བསམ་
བློ་ངན་པ་དེས་གཟུགས་གཞིར་སྦག་བཙོག་བཟོས་ནས་ནད་ལྕི་མོ་ཕོག་ཏུ་འཇུག་པར་མ་ཟད་
ཉིན་རེར་རྒུད་པར་འགྱུར་ངེས། བསམ་བློ་ཡག་པོ་དེས་ལང་ཚོ་ཡུན་དུ་གནས་ཤིང་མཛེས་སྡུག་
རིང་དུ་སྲིང་བར་བྱེད།
མི་ཞིག་གི་ངོས་ནས་བཤད་ན་ནད་གཞི་དང་བདེ་ཐང་གང་ཡིན་རུང་བསམ་བློས་བསྐྱེད་
པ་ཞིག་རེད། ནད་ཀྱིས་མི་གཏོང་བའི་གཟུགས་གཞི་དེ་ནི་ཕྱོགས་ལྷུང་སྒྱིད་ལུག་གི་བསམ་
བློའི་རྟེན་གཞིར་གྱུར་ཡོད། དངངས་འཚབ་ཀྱིས་ཁེངས་པའི་བསམ་བློ་དེ་ནི་འཇིགས་སུ་
མི་རུང་བ་ཞིག་ཡིན་ཏེ་དེ་ནི་མགྱོགས་མོ་མེ་མདེལ་གྱི་དོ་ཟླར་ཡོང་བ་ཞིག་ཡིན་པ་དང་།
མང་པོ་ཞིག་སྐད་ཅིག་ཙམ་གྱི་རིང་ལ་ང་ཚོ་དང་རིང་དུ་བྲལ་ནས་བུད་འགྲོ། མི་ནད་ཀྱིས་
ཟིན་པར་ཇི་ལྟར་སྐྲག་ན་དེ་ལྟར་ནད་ཀྱིས་འཛིན་སླ་ཞིང་། ནམ་ཡང་དངངས་འཚབ་དང་
སེམས་ཁུར་གྱི་དབང་དུ་འགྲོ་མཁན་དེའི་གཟུགས་གཞི་སྡུག་ཏུ་འགྲོ་སླ་ཞིང་ནད་ཀྱིས་ཟིན་
རྒྱུ་སླ་མོ་ཡིན། བསམ་བློ་མི་གཙང་བ་དེས་ནམ་ཞར་ཞིག་ལ་མི་ཡི་བློ་སྟོབས་ཉམས་པར་བྱེད།
དྭངས་གཙང་དང་སྤྲོ་བག་དོད་པའི་བསམ་བློ་ཡིས་མི་ཡི་གཟུགས་སྟོབས་འཕེལ་བར་
བྱེད། གཟུགས་གཞི་ནི་ཚགས་ཞིབ་པའི་ཚོད་ལེན་སྒྲིག་ཆས་ཤིག་ཡིན་ཏེ། དེས་ནི་དུས་
23

རང་གི་འདོད་པ་ལྟར་གྱི་མི་ཞིག་བྱའོ། །
དང་རྣམ་པ་ཀུན་ཏུ་བསམ་བློའི་བཀོད་འདོམས་ལ་སྒུག་ཡོད། གོམས་སྲོལ་དུ་གྱུར་པའི་
བསམ་བློ་ཡིས་གཟུགས་གཞི་ལ་ལེགས་ཉེས་གང་ཡིན་གྱི་ཤུགས་རྐྱེན་བཟོ་བཞིན་ཡོད།
མི་ཞིག་གིས་བསམ་བློ་མི་ལེགས་པ་དེ་གཞན་ལ་བརྒྱུད་སྒྲོག་བྱེད་དུས། དེའི་གཟུགས་
པོའི་ནང་གི་རྩ་ལམ་དུ་བཞུར་བའི་ཟུངས་ཁྲག་ཀྱང་སྦགས་བཙོག་གིས་ལྷད་ཡོད། སེམས་
པ་ལྷད་མེད་ཅིག་བཅངས་པ་ཡིན་ན་གཟུགས་གཞི་ཡང་བདེ་ཐང་ཞིག་ཡོད་ངེས། སྦགས་
བཙོག་གི་བསམ་བློ་ནི་གཟུགས་གཞི་ཉིན་རེར་ཉམས་ཞན་དུ་འགྱུར་བའི་རྒྱུ་རྐྱེན་ཡིན།
བསམ་བློ་ལ་བརྟེན་ནས་འགུལ་སྐྱོད་བྱེད་ཅིང་ཚེ་སྲོག་གི་རྒྱུན་སྐྱོང་བཞིན་ཡོད་པ་དང་
བསམ་བློ་གཙང་དག་ཏུ་གྱུར་ཚེ་གཞན་དག་ཡོད་རྒུ་མི་གཙང་བ་དང་རྒྱང་དུ་བཀྱེད་ངེས།
གལ་སྲིད་བཟའ་བཏུང་གི་གོམས་སྲོལ་བསྒྱུར་ནས་ནོར་འཁྲུལ་གྱི་བསམ་བློ་ཡོ་བསྲང་
མི་བྱེད་པ་ཡིན་ན། མི་ལ་ཐོད་བརྒལ་ཅི་ཡང་ཡོད་མི་སྲིད། གལ་སྲིད་བསམ་བློ་ལྷད་མེད་
པར་གྱུར་ན་མི་ཞིག་བདེ་ཐང་མ་ཡིན་པའི་བཟའ་བཏུང་གི་རིགས་དང་རིང་དུ་གཡོལ་
སྲིད། གཙང་དག་ཡང་དག་ལ་མོས་མཁན་ཞིག་ཡིན་ཚེ་གཙང་སྦྲ་བྱེད་པར་དགའ་བའི་
གོམས་སྲོལ་ཆགས་ངེས། རང་ག་བ་མ་ཡིན་པའི་མི་ཟེར་བ་དེ་གལ་སྲིད་གཙང་སྦྲ་བྱེད་པར་
ཡང་སྒྱིད་ལུག་པ་ཡིན་ན་དེ་ནི་མི་རང་ག་བ་ཞིག་ཡིན་པ་ལས་ཀུན་ལས་འཕགས་པ་ཞིག་ཏུ་
ག་ལ་འགྱུར། སེམས་ཤུགས་ལ་སྦྱོང་བརྡར་གང་མང་ཐོབ་པ་དང་ནང་སེམས་ལ་གཙང་བཟོ་
ཡག་པོ་བྱེད་མཁན་གྱི་མི་ནི་དུས་ནམ་ཡང་ཐ་ཤལ་མ་རུངས་པ་དག་དང་མཉམ་གནས་ཡོང་
མི་སྲིད། གལ་སྲིད་ཁྱོད་ཀྱིས་གཟུགས་གཞི་སྟོབས་ལྡན་ཆགས་པ་དང་རང་ལུས་ལ་གཅེས་
སྲུང་བྱེད་འདོད་ཅིང་། གཟུགས་གཞིའི་ནང་གི་མི་མངོན་པའི་སྟོབས་ཕྱི་རུ་མངོན་ནས་
སེམས་པ་གཙང་བཟོ་བྱེད་པར་འདོད་ན། གནག་སེམས་དང་ཕྲག་དོག ཕམ་སེམས། ཉམས་
ཞན་སོགས་ཁྱོད་ཀྱི་ཉེ་སར་བཏུད་མི་ཐུབ། བཞིན་རས་མདོག་ངན་དུ་གྱུར་པ་གློ་བུར་བའི་
གནད་དོན་ཞིག་མ་ཡིན་པར་སྡུག་གི་མུན་པས་བཟུང་བའི་བསམ་བློ་ལ་རྐྱེན་བྱས་པ་ཞིག་
24

● ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
རེད། གདོང་གི་གཉེར་མ་ཡང་རྒྱུ་མཚན་མེད་པར་ཐོན་པ་ཞིག་མ་ཡིན་པར་སེམས་རྩ་འཁོལ་
བོ་དང་ང་རྒྱལ། ཉོན་མོངས་སོགས་ཀྱིས་ཐུན་མོང་དུ་གདོང་ལ་བརྐོས་པའི་རི་མོ་ཞིག་རེད།
ངས་དགུང་ལོ96ལ་སོན་པའི་རྨོ་ལགས་ཤིག་ངོ་ཤེས་ཤིང་བགྲེས་སོང་དེ་ནི་གཞོན་ཉམས་
ཀྱིས་ཁེངས་པ་དང་ཁམས་བཟང་བག་དོད་པོ་ཞིག་འདུག ངས་ད་དུང་མི་དར་མ་ཞིག་ངོ་ཤེས་
ཤིང་དེ་ནི་བཞིན་མདོག་ཉམས་ཤིང་གཟུགས་པོའི་ཟུངས་ཟད་ནས་སྐམ་རིད་དུ་གྱུར་འདུག
བགྲེས་སོང་དེ་དེ་འདྲ་ཞིག་ཡིན་པ་ནི་དེའི་གཤིས་རྒྱུད་འཇམ་ཞིང་བྱིས་བློ་དྭངས་གཙང་ཅན་
ཞིག་ཡིན་པས་ཕྱིར་དང་། དར་མ་དེ་དེ་འདྲ་ཞིག་ཡིན་པ་ནི་དེས་འདོད་སྤྱོད་བག་མེད་དང་
འཇིག་རྟེན་ལ་བརྩི་འཇོག་ཅི་ཡང་མེད་པས་ཡིན།
གལ་སྲིད་ཡང་ཞིང་གཡོ་བའི་མཁའ་རླུང་གསར་པ་དང་དྲོ་ཞིང་འཇམ་པའི་ཉི་འོད་མེད་
པ་ཡིན་ན། ཁྱོད་ཀྱི་ཁང་པའི་ནང་དུ་བདེ་སྐྱིད་དང་དྲོད་ཁོལ་མི་འཛོམས་པ་བཞིན། བདེ་ཐང་
གི་གཟུགས་གཞི་དང་ཟོ་མདོག་བཟང་བའི་ཞལ་རས་ཤིག་ཡོད་པར་འདོད་ན། དགེ་བ་དང་
བྱམས་པ་ཡིས་ཁེངས་པའི་བསམ་བློ་ཞིག་ལ་བརྟེན་དགོས་ཡོད་པ་རེད།
ལོ་ཟླས་རི་མོ་བརྐོས་ཡོད་པའི་བགྲེས་སོང་གི་བཞིན་དུ། བྱམས་སྙིང་རྗེ་དང་དྭངས་
གཙང་གི་བསམ་བློ། སེམས་རྩ་འཁོལ་བོ་བཅས་ཀྱིས་ཕབ་པའི་གཉེར་རིས་ཡོད་པ་རེད། ལོ་
ཟླ་ཡི་ཞབས་རྗེས་འདི་དག་ལ་མི་རྣམས་ཀྱིས་ཕར་བལྟས་མ་ཐག་ཏུ་དབྱེ་བ་གསལ་འབྱེད་བྱེད་
ཐུབ། དྲང་བདེན་གཡོ་ཟོལ་མེད་པའི་མི་ཞིག་ལ་མཚོན་ན། རྒ་བ་ནི་ཞི་ལྷོད་དང་མི་སེམས་
བདེ་བར་གནས་ཐུབ་པ་ཞིག་ཡིན་ཏེ་དཔེ་བཞག་ན་རིམ་གྱིས་ནུབ་རིར་གཤེགས་བཞིན་པའི་
ཉི་མ་དང་འདྲ། ཉེ་ལམ་ང་རང་ཚེ་ཡི་འདུ་བྱེད་སྟོང་ལ་ཉེ་བའི་མཚན་ཉིད་པ་ཞིག་ལ་ནད་
འདྲིར་ཕྱིན་པ་ཡིན། ཁོང་ལ་རྒས་ཉམས་ཀྱི་ཤུལ་ཙམ་ཡང་མི་འདུག་སྟེ། ཁོ་རང་དུས་རྒྱུན་སྤྲོ་
སྣང་གིས་ཁེངས་པ་དང་སེམས་རྒྱ་ཡངས་པ་ཞིག་ཡིན་ཞིང་། འཆི་བདག་གི་ཞགས་པས་ཟིན་
དུས་ཀྱང་ཁོ་རང་ཡར་སྔོན་ལྟར་བློ་བདེ་བག་ཕེབས་ཀྱིས་བཞུགས་འདུག
25

རང་གི་འདོད་པ་ལྟར་གྱི་མི་ཞིག་བྱའོ། །
གལ་ཏེ་གཟུགས་གཞི་སྟོབས་ལྡན་དུ་བཏང་ནས་ནད་གདོན་མ་ལུས་མཐར་སྤྲོད་གཏོང་
བ་ལ་ཐབས་ཤེས་ཤིག་ཡོད་ཚེ། སྤྲོ་སྣང་གི་སེམས་ཁམས་དང་བག་ཡངས་ཀྱི་བསམ་བློ་ནི་སྨན་
པ་ཆེས་མཆོག་ཏུ་གྱུར་པ་དེ་ཡིན། གལ་སྲིད་སྡུག་གི་མུན་པ་སངས་པར་བྱེད་ཅིང་མི་སྐྱིད་
པའི་སྣང་བ་ཡོངས་སུ་གཞོམ་འདོད་ན། སེམས་པ་དགེ་བར་ཕྱོགས་པ་ནི་ཆེས་ནུས་ལྡན་གྱི་
སྨན་མཆོག་ཅིག་ཡིན་ངེས། ཉིན་རེར་ངན་སེམས་བཅངས་ནས་ཀུན་ལ་འཁང་ར་བྱེད་ཅིང་།
མཁས་འཇོན་ཅན་ལ་ཕྲག་དོག་སྐྱེས་པ་ཡིན་ན། འབྲས་བུ་ནི་རང་སྡུག་རང་གིས་མྱང་དགོས་
པ་དེ་རེད། དེ་ལས་མི་ལ་གུ་ཡངས་པས་འགྲོགས་ཤིང་མི་ཚེ་ལ་འཛུམ་གྱིས་ཁ་གཏད་ནས་སྒེར་
སེམས་མེད་པར་བྱེད་པ་ནི་དག་པའི་ཞིང་དུ་སྐྱོད་པའི་ལམ་བཟང་ཡིན། ཉིན་རེར་འཇིག་རྟེན་
འདིའི་མཐོང་ཆོས་སུ་གྱུར་པའི་ཡོད་ཚད་ལ་ཞི་བདེ་ངང་འགྲོགས་པ་ཡིན་ན། བདེ་སྐྱིད་དྲོད་
འཇམ་གྱི་མི་ཚེ་ཞིག་ལེགས་སྐྱེས་སུ་ཐོབ་པར་འགྱུར་ངེས་སོ། །།
26

● ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
བསམ་བློ་ལ་དམིགས་འབེན་མཁོ་བ་རེད་
གལ་ཏེ་བསམ་བློའི་ནང་དུ་དམིགས་འབེན་མེད་པ་ཡིན་ན། མི་རྣམས་ཀྱིས་ཤེས་རབ་ཀྱི་
ཕྱོགས་ནས་གྲུབ་འབྲས་ཅི་ཡང་ལེན་མི་ཐུབ། མི་ཕལ་ཆེ་བར་མཚོན་ན་ཁོ་རང་གི་བསམ་བློ་དེ་
མི་ཚེ་ཡི་རྒྱ་མཚོ་ཆེན་པོའི་འཇིངས་སུ་རྦ་རླབས་དང་བསྟུན་ནས་འཕྱོ་ཞིང་སྐྱོད་བཞིན་ཡོད།
དོན་དངོས་སུ་མགོ་འཐོམས་ནས་དམིགས་འབེན་ཅི་ཡང་མེད་པ་དེ་ནི་སྡིག་ཉེས་ཤིག་ཡིན་ཏེ།
གལ་ཏེ་མི་ཚེ་ཡི་འགྲུལ་བཞུད་ཁྲོད་བགེགས་བར་ཆད་སེལ་ནས་ཉེན་ཁར་གཡོལ་ཏེ་བདེ་ཞིང་
འཚམས་པོར་གནས་འདོད་ན། ངེས་པར་དུ་རང་ཉིད་ལ་དམིགས་འབེན་ཞིག་འཛུགས་དགོས།
མི་ཚེར་དམིགས་འབེན་གཙོ་བོ་ཅི་ཡང་མེད་པའི་མི་དེས་ནི་རྣམ་ཀུན་དོན་རྩག་རྩིག་
ཅིག་ཡིན་ཡང་མིག་ཕྲ་བྱེད་ཅིང་། དངངས་སྐྲག་དང་སྡུག་བསྔལ་གྱི་འོབས་དོང་དུ་བྱིངས་ངེས་
ཏེ། འདི་དག་ནི་ནུས་མེད་ཉམ་ཆུང་གི་རྟགས་ཤིག་ཡིན། འདི་འདྲ་ཡིན་ཚེ་མི་ཚེས་ཕམ་ཁ་
མྱང་ངེས་པ་དང་བདེ་ལེགས་མ་ཡིན་ལ་གོལ་ལམ་དུ་གྱར་ངེས། སེམས་ཤུགས་ཟད་པར་གྱུར་
པའི་རྐྱེན་གྱིས་ཉམས་ཆུང་ནུས་མེད་དུ་འགྱུར་ཞིང་། འདི་ནི་རང་གིས་རང་ལ་སྡིག་ཉེས་ཀྱི་རྙི་
རྒྱ་ཞིག་བཙུགས་པ་དང་མཚུངས་པར་ཆེས་མཇུག་མཐར་ཁྱོད་རང་ཕམ་ཁའི་གནས་སུ་ལྷུང་
ངེས།
ཚེ་གཅིག་ལུས་གཅིག་འདི་ཉིད་ལ། རང་ཉིད་ལ་འོས་འཚམས་ཀྱི་དམིགས་འབེན་ཞིག་
བཙུགས་ནས་དེ་མངོན་འགྱུར་ཡོང་བར་འབད་བརྩོན་བྱེད་དགོས། ཁྱོད་ཀྱིས་དམིགས་འབེན་
?7

རང་གི་འདོད་པ་ལྟར་གྱི་མི་ཞིག་བྱའོ། །
དེ་བསམ་བློའི་སྲོག་ཤིང་དུ་འཇོག་དགོས་པ་དང་། དམིགས་འབེན་དེ་སྙིང་སྟོབས་ཀྱི་བསམ་
བློ་ཞིག་ཡིན་ཆོག་ལ་ཡང་ན་དངོས་པོ་བྱེ་བྲག་པ་ཞིག་ཡིན་ཡང་ཆོག་སྟེ། གཙོ་བོ་ཁྱོད་ཀྱིས་
དམིགས་འབེན་འཛུགས་དུས་ཀྱི་གནས་ཚུལ་ཞིབ་མོས་ཐག་གཅོད་དགོས། དམིགས་འབེན་
རྣམ་པ་མི་འདྲ་བ་ཅི་འདྲ་ཞིག་ཡིན་རུང་། ཁྱོད་ཀྱིས་མགོ་མཇུག་བར་གསུམ་ཀུན་ཏུ་བརྩོན་
ལེན་བྱེད་དགོས་ཤིང་། བསམ་བློའི་སྟོབས་ཤུགས་ཚང་མ་དམིགས་འབེན་འདི་མངོན་འགྱུར་
ཡོང་བའི་ཕྱོགས་སུ་བཀོལ་དགོས། ཁྱོད་ཀྱིས་དམིགས་འབེན་འདི་རང་ཉིད་ཀྱི་ཆེས་བླ་ན་
མེད་པའི་འགན་འཁྲི་ཞིག་ཏུ་བརྩིས་ནས་དམིགས་འབེན་འདི་མངོན་འགྱུར་ཡོང་བའི་ཆེད་
དུ་འབད་པ་ལྷུར་ལེན་བྱེད་དགོས་པར་མ་ཟད། རང་གི་བསམ་བློ་དེ་དོན་དངོས་དང་མི་མཐུན་
པའི་སྟོང་བསམ་དང་འཆར་ཡན་གྱི་དབང་དུ་འགྲོ་བའི་སྒོ་དེ་ཡོངས་སུ་གཅོད་དགོས། འདི་
ལྟར་བྱེད་ཐུབ་ན། ད་གཟོད་རང་ཉིད་རང་གིས་གཅུན་སྡོམ་བྱེད་པའི་ལམ་ཡངས་མོ་ཞིག་ཏུ་
བསྐྱོད་ཐུབ་པ་དང་གཞི་ནས་བསམ་བློའི་དམིགས་པ་རྩེ་གཅིག་ཏུ་གཏོད་ཐུབ་པར་བྱེད་ཐུབ།
བརྒྱ་ལ་ཕམ་ཁ་ཡང་དང་ཡང་དུ་མྱངས་ཏེ་རང་གི་དམིགས་འབེན་མངོན་འགྱུར་ཡོང་མ་ཐུབ་
ན་ཡང་སེམས་ཤུགས་ལ་སྦྱོང་བརྡར་ཡག་པོ་ཞིག་ཐོབ་ཡོད་པས་འདི་ནི་རྒྱལ་ཁ་ཆེན་པོ་ཞིག་
ཡིན་པ་དང་། འདི་ནི་མ་འོངས་པར་རང་གིས་འབད་བརྩོན་བྱེད་པ་དང་རྒྱལ་ཁ་ལེན་པའི་
འགོ་འཛུགས་ས་གསར་པ་ཞིག་ཏུ་གྱུར་ཡོད་པས་ཕྱིར་རོ། །
གལ་སྲིད་ད་དུང་རང་ལ་རླབས་ཆེ་བའི་དམིགས་འབེན་ཞིག་ཇུས་འགོད་བྱེད་ཐུབ་
མེད་ཚེ། ཐོག་མར་རང་གི་ལས་གནས་ཀྱི་འགན་ཁུར་ཀུན་བློ་གཅིག་སེམས་གཅིག་དང་ཞིབ་
ཚགས་ལྷོད་མེད་ཀྱིས་སྒྲུབ་དགོས་ཏེ། ཀུན་གྱི་མིག་ནང་དུ་ལས་ཀ་དེ་ནི་དེ་ལྟར་བརྗོད་རིན་
མེད་པ་ཞིག་ཡིན་ན་ཡང་དེ་ལྟར་སྒྲུབ་དགོས། འདི་ལྟར་བྱས་ན། བསམ་བློ་ད་གཟོད་དམ་ལྷོད་
རན་ཞིང་རྩེ་གཅིག་ཏུ་གཞོལ་ཐུབ་པ་དང་དེ་ནས་བློ་ཐག་རྦད་ཆོད་དང་སྟོབས་ཤུགས་ཐོན་ཐུབ་
ངེས། དེ་ལྟར་མི་ཚེའི་ལམ་དུ་བརྒལ་མི་ཐུབ་པའི་འགོག་རྐྱེན་ཞིག་ཡོད་མི་སྲིད་ལ་བགྲོད་མི་
28

ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
ཐུབ་པའི་ལམ་ག་ཞིག་ཡོད་མི་སྲིད།
མི་ཡི་སེམས་པ་དེ་གཉོད་ཆུང་ནུས་མེད་ཅི་འདྲ་ཞིག་ཡིན་ན་ཡང་རང་གི་ཞན་ཆ་ལ་ངོས་
འཛིན་གསལ་བོ་བྱུང་བ་དང་དེར་མ་ཟད"སྟོབས་ཤུགས་ནི་ཧུར་བརྩོན་དང་ལག་ལེན་ལས་
བྱུང་བ་ཡིན”པར་ཡིད་ཆེས་བརྟན་པོ་ཡོད་ཚེ། དུས་ནམ་ཞིག་ལ་སེམས་ལ་དྲན་པ་དེ་ལག་
ལེན་དུ་བསྟར་ཐུབ་སྟེ། འབད་བརྩོན་ལྷོད་མེད་དང་ལག་ལེན་རྒྱུན་འཁྱོངས། སྟོབས་ཤུགས་
གཅིག་སྒྲིལ་བཅས་བྱས་ཚེ། ང་ཚོ་ནམ་ཡང་ཞུམ་པ་མེད་པར་ཆེས་མཇུག་མཐར་སྟོབས་ཤུགས་
འགྲན་ཟླ་མེད་པ་ཞིག་ཏུ་ཆགས་ངེས།
ལུས་ཟུངས་ཉམས་ཞན་གྱི་མི་གང་ཞིག་གིས་གཟུགས་གཞི་སྦྱོང་བརྡར་གནང་སྟེ་བདེ་
ཐང་ཡོང་བར་འབད་ཆོག་པ་དང་། དེ་བཞིན་དུ་བསམ་བློ་ཉམ་ཆུང་ཅན་གྱི་མི་གང་ཞིག་གིས་
ནི་ཡང་དག་པའི་བསམ་གཞིགས་ལ་བརྟེན་ནས་འགྱུར་མེད་རྦད་ཆོད་ཀྱི་སེམས་ཤུགས་སྦྱངས་
ཆོག དམིགས་ཡུལ་ཅི་ཡང་མེད་པར་སྒྱིད་ལུག་དང་རྣམ་གཡེང་། གཉོད་ཆུང་བཅས་ཀྱི་
དབང་དུ་འགྱུར་བ་སྤངས་ཏེ། དམིགས་པ་གཏད་ཡུལ་ཞིག་ལ་བསམ་བློ་སྒྲིམ་པ་ཡིན་ན། ང་ཚོ་
གཞི་ནས་སྟོབས་དང་ལྡན་པར་འགྱུར་ཐུབ་ངེས་པ་དང་། གལ་ཏེ་ཕམ་ཁ་རེག་པ་ཡིན་ན་ཡང་། ང་
ཚོས་ཕམ་ཁ་དེ་རྒྱལ་ཁའི་ཕྱོགས་སུ་བསྐྱོད་པའི་ལམ་ག་ལྟ་བུ་ཞིག་ཏུ་ངོས་འཛིན་བྱེད་ཐུབ། ང་
ཚོས་ཆ་རྐྱེན་ཅི་ཡོད་རང་གི་མཐུན་རྐྱེན་དུ་བསྒྱུར་ནས་རྒྱང་རིང་གི་དམིགས་འབེན་བཙུགས་
ཏེ་འཆར་འགོད་རབ་དང་རིམ་པ་བསྟར་ནས་མི་ཚེ་འདིའི་རླབས་ཆེ་བའི་བྱ་གཞག་བསྐྲུན་
པར་བྱེད་དགོས།
སེམས་ནང་དུ་དམིགས་འབེན་དང་ཕུགས་བསམ་ཡོད་ཚེ། ང་ཚོས་གཞི་ནས་རྒྱལ་ཁའི་
གྲུབ་འབྲས་སྙེག་པའི་ལམ་ག་བདེ་མོ་ཞིག་ཇུས་འགོད་བྱེད་ཐུབ་པ་དང་། ལོག་ལམ་དུ་གྱར་བ་
ཡང་སྔོན་འགོག་བྱེད་ཐུབ་ཅིང་། སོམ་ཉི་དང་ཞེད་དངངས་སོགས་ཀྱང་རི་མགོའི་སྨུག་སྤྲིན་
བཞིན་རང་ཡལ་དུ་འགྱུར་ངེས། གལ་ཏེ་སེམས་སུ་སོམ་ཉི་དང་ཞེད་དངངས་སྐྱེས་པ་ཡིན་
29

རང་གི་འདོད་པ་ལྟར་གྱི་མི་ཞིག་བྱའོ། །
ན་དོན་ཅི་ཡང་འགྲུབ་མི་ཐུབ་སྟེ་མཐའ་མར་ཕམ་ཁའི་གཡང་དུ་ལྷུང་ངེས་པ་དང་དམིགས་
འབེན་དང་ནུས་ཤུགས། འཇོན་རྩལ། དེ་མིན་ཕུལ་བྱུང་གི་བསམ་བློ་ཡོད་ཚད་ཀྱང་དཔའ་བོ་
ལག་རྡུམ་ལྟ་བུར་འགྱུར་ངེས།
ང་ཚོས་རང་ཉིད་ལ་དོན་གང་ཞིག་སྒྲུབ་ཐུབ་པའི་འཇོན་ནུས་ཡོད་པ་ཤེས་པས་གཞི་ནས་
དོན་དེ་སྒྲུབ་འདོད་སྐྱེ་བ་ཡིན། སོམ་ཉི་དང་ཞེད་དངངས་ནི་ཤེས་བྱ་ཡི་དགྲ་ཟླ་ཡིན་ཏེ། དུས་
དང་རྣམ་པ་ཀུན་ཏུ་སེམས་ཁམས་འདི་གཉིས་ཀྱིས་བཟུང་ནས་དེ་ལས་ཐར་མ་ཐུབ་པ་ཡིན་ན།
རང་ཉིད་གོང་འཕེལ་དུ་ཏོག་ཙམ་ཡང་འགྲོ་མི་ཐུབ་པ་གདོན་མི་ཟ། གལ་ཏེ་སོམ་ཉི་དང་ཞེད་
དངངས་ལས་རྒྱལ་བ་ཡིན་ན། ང་ཚོ་གཞི་ནས་རྒྱལ་ཁའི་ཁྲི་ཁར་འཁོད་ཐུབ། དེ་དུས་ང་ཚོ་
སྟོབས་ལྡན་ཡ་མེད་ཅིག་ཏུ་འགྱུར་སྲིད་པ་དང་དཀའ་ངལ་ཡོད་ཚད་སྣང་མེད་དང་ཁྱད་གསོད་
དུ་གཏོང་ཐུབ། ང་ཚོས་མི་ཚེའི་གོ་རིམ་རེ་རེར་དམིགས་འབེན་མི་འདྲ་བ་རེ་རེ་ཇུས་འགོད་
བྱས་ཏེ་གྲུབ་འབྲས་གཡུར་དུ་ཟ་བ་བླངས་ནས་དམིགས་འབེན་གྱི་མེ་ཏོག་དེ་དག་སྔ་ས་ནས་
རྙིངས་པར་འགྱུར་པ་སྔོན་འགོག་བྱེད་དགོས། སྤོབས་པ་ཆེན་པོས་དམིགས་འབེན་དང་བསམ་
བློ་གཉིས་གཞི་གཅིག་ཏུ་སྦྲེལ་བ་ཡིན་ན་ང་ཚོར་འཛད་མཐའ་མེད་པའི་གསར་སྐྲུན་གྱི་ནུས་
ཤུགས་འཛོམས་ངེས། ངོས་ཟིན་འདི་འདྲ་ཐོབ་ཚེ་ང་ཚོ་གཞི་ནས་བརྟན་པོ་མིན་པའི་བསམ་བློ་
དང་བརྩེ་ཞེན་གྱི་འཆིང་རྒྱ་ལས་ཐར་ཏེ་རིམ་པ་མཐོ་བའི་ཚད་ཐིག་ཅིག་ཏུ་བསླེབ་ངེས་ཡིན།
འདི་ལྟར་སྒྲུབ་ཐུབ་ན། ང་ཚོས་རང་གི་འདོད་མོས་ཇི་བཞིན་རང་གི་འཇོན་ཐང་ཅི་དགར་
ངོམས་ཆོག་པ་རེད།
30

▪ ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
གྲུབ་འབྲས་ནི་བསམ་བློ་ཡིས་ཐག་གཅོད་པ་ཞིག་ཡིན།
མི་ཚེ་འདིར་རྒྱལ་ཕམ་གང་ཡིན་རུང་མི་གང་དེའི་བསམ་བློས་ཐད་ཀར་དུ་བསྐྱེད་པའི་
འབྲས་བུ་ཞིག་ཡིན། གཅིག་ལ་གཅིག་རྟེན་གྱི་སྒྲིག་རིམ་ཚགས་ཞིབ་པའི་འཇིག་རྟེན་འདིར་
ཡོ་གཟུར་གང་ཞིག་བྱུང་ཚེ་རྩ་མེད་དུ་འགྲོ་རྒྱུ་རང་ཡིན་ན་ཡང་མི་སྒེར་གྱི་ངོས་ནས་ཁུར་
དགོས་པའི་འགན་དེ་ནི་ངེས་པར་དུ་ཁུར་དགོས་པ་ཞིག་རེད། སྐྱོན་ཡོན་དང་། ལྷད་མེད་
གཤིས་གཙང་། འཇིག་རྟེན་འགྲོ་ལུགས་ལ་བྱང་བ་བཅས་ནི་མི་རང་ཉིད་འཚར་ལོངས་
འབྱུང་བའི་གོ་རིམ་ཁྲོད་ཡུན་གྱིས་གྲུབ་པ་ཞིག་ཡིན་པ་ལས་གཞན་སུས་ཀྱང་ཤུགས་རྐྱེན་བཟོ་
མི་ནུས་ལ་རང་ཁོ་ནས་དེ་དག་ལ་བསྒྱུར་བཅོས་གཏོང་བ་ལས་མི་གཞན་ལ་ནི་ཐབས་ཡོད་པ་
མ་རེད། མི་ཞིག་གི་གནས་བབ་ཀྱང་དེ་བཞིན་ཡིན་ཏེ་གཞན་དང་མི་མཚུངས་པ་ཞིག་ཡིན་
པ་དང་ཁོས་སྡུག་བསྔལ་མྱངས་པ་དང་བདེ་བར་རོལ་བ་གང་ཡིན་རུང་སོ་སོའི་ནང་སེམས་ཀྱི་
ཚོར་བ་ལས་བྱུང་བ་ཞིག་ཡིན། ཁོའི་སེམས་སུ་འཆར་སྒོ་ཅི་འདྲ་ཡོད་ན་དེ་བཞིན་གྱིས་ལས་
དོན་ཞིག་སྒྲུབ་སྲིད་པ་དང་། ཁོས་དུས་རྒྱུན་དུ་བསམ་བློ་ཡང་ཡང་བཏང་བ་ཡིན་ན།དེ་བཞིན་
དུ་རྒྱལ་ཁའི་འབྲས་བུ་རྟག་ཏུ་བརྟན་པ་ཞིག་རེག་ངེས།
གཉོམ་ཆུང་ནུས་མེད་ཅན་གྱིས་རང་གིས་ཧུར་བརྩོན་མ་བྱས་ན། སྟོབས་དང་ལྡན་པ་སུ་
ཡིས་ཀྱང་ཁོ་ལ་སྡོངས་གྲོགས་བྱེད་མི་ཐུབ། དེར་བརྟེན་གཉོམ་ཆུང་གང་ཞིག་སྟོབས་ལྡན་
དུ་འགྱུར་དགོས་ན་རང་སོ་སོར་བརྟེན་དགོས། ཁོས་ངེས་པར་དུ་ལས་ལ་བརྩོན་འགྲུས་བསྐྱེད་
31

རང་གི་འདོད་པ་ལྟར་གྱི་མི་ཞིག་བྱའོ། །
དགོས་ཤིང་། རང་གིས་ཡིད་སྨོན་ཤོར་བའི་མི་གཞན་གྱི་ལེགས་ཆར་སློབ་སྦྱོང་བྱེད་དགོས། ཁོ་
རང་ཉིད་མ་གཏོགས་མི་གཞན་སུ་ཞིག་གིས་ཀྱང་ཁོའི་གནས་བབ་ལ་ལེགས་བཅོས་བྱེད་མི་
ཐུབ།
“མི་གཅིག་གཉའ་གནོན་བྱེད་མཁན་དུ་གྱུར་ཚེ། མི་གཞན་དག་ཚང་མ་བྲན་གཡོག་ཏུ་
འགྱུར་སྲིད། དེ་བས་ང་ཚོ་མཉམ་དུ་གཉའ་གནོན་བྱེད་མཁན་ལ་སྡང་སེམས་སྐྱེས་དགོས།"
མི་རྣམས་ཀྱིས་རྣམ་ཀུན་འདི་ལྟར་གླེང་། ཡིན་ན་ཡང་། ད་ལྟའི་དུས་འདིར་མི་མང་པོ་ཞིག་
གིས་དེ་ལས་ལྡོག་པའི་ལྟ་བ་ཞིག་འཛིན་བཞིན་ཡོད་དེ"མི་མང་པོ་ཞིག་བྲན་གཡོག་བྱེད་པའི་
འདུན་པ་ཡོད་པར་བརྟེན། མི་གཅིག་ད་གཟོད་གཉའ་གནོན་བྱེད་མཁན་དུ་གྱུར་པ་རེད། དེ་
བས་ང་ཚོས་མཉམ་དུ་བྲན་གཡོག་ལ་མཐོང་ཆུང་བྱེད་དགོས"ཞེས་པའོ། །
དོན་དངོས་སུ། གཉའ་གནོན་བྱེད་མཁན་དང་བྲན་གཡོག་གཉིས་ནི་ཤེས་མེད་ཚོར་མེད་
དུ་ཕན་ཚུན་ལ་མཉམ་འབྲེལ་བྱེད་མཁན་ཞིག་ཏུ་གྱུར་ཡོད་དེ། ཕྱི་ཚུལ་ལས་བལྟས་ན་ཕན་
ཚུན་ལ་མནར་གཅོད་གཏོང་བཞིན་ཡོད་ན་ཡང་། དོན་དངོས་སུ་ཁོ་ཚོས་རང་སོ་སོར་མནར་
གཅོད་གཏོང་བ་ཞིག་ཡིན། སྤྱང་གྲུང་ཅན་གྱིས་བལྟས་པ་ཙམ་གྱིས་བདེན་གྱི་ཕུ་ཐག་ཆོད་ཐུབ་
སྟེ། དེ་ནི་གཉའ་གནོན་མྱོང་མཁན་ནི་རང་མོས་ཀྱིས་དེ་འདྲའི་གནས་སུ་ལྷུང་བ་དང་། གཉའ་
གནོན་བྱེད་མཁན་གྱིས་ནི་དབང་ཆ་ཅི་འདོད་དུ་བེད་སྤྱོད་བཞིན་ཡོད། བྱམས་བརྩེ་ཅན་དེས་
སུ་ལ་ཡང་ངན་ཁག་འགེལ་མི་སྲིད། རྒྱུ་མཚན་ནི་ཕྱོགས་གཉིས་ཀས་སྡུག་བསྔལ་མྱོང་བཞིན་
ཡོད་པའི་ཕྱིར་དང་། ཡང་གཞན་ལ་བརྩེ་བ་ཅན་གྱིས་ནི་གཉའ་གནོན་བྱེད་མཁན་དང་གཉའ་
གནོན་མྱོང་མཁན་གཉིས་ཀར་དབྱེར་མེད་དུ་རྒྱབ་སྐྱོར་བྱེད་སྲིད། གཉོམ་ཆུང་ནུས་མེད་ཅིག་
ནས་སྟོབས་དང་ལྡན་པ་ཞིག་ཏུ་གྱུར་པ་དང་། སྒེར་སེམས་ཡོད་རྒུ་སྤོང་མཁན་ཞིག་ཡིན་ཚེ།
གཉའ་གནོན་བྱེད་མཁན་དང་གཉའ་གནོན་མྱོང་མཁན་གང་དུ་ཡང་མི་འགྱུར་བར། མཐར་
ཐུག་གི་རང་དབང་ཐོབ་མཁན་ཞིག་ཏུ་འགྱུར་ངེས་སོ། །
32

● ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
མི་ཞིག་གིས་རང་གི་བསམ་བློའི་གོ་རྟོགས་དེ་ཇེ་མཐོར་བཏང་བ་ཡིན་ན། གཞི་ནས་གོང་
འཕེལ་དང་གྲུབ་འབྲས་ཡོད་ངེས་པ་དང་། གལ་ཏེ་མི་ཞིག་གིས་རང་གི་བསམ་བློའི་གོ་རྟོབ
ཇེ་མཐོར་མ་བཏང་བ་ཡིན་ན། ཁོ་སྔར་བཞིན་གཉོད་ཆུང་ནུས་མེད་དང་དབུལ་བོ་དབུལ་ནག་
ཏུ་གྱུར་ནས་སྡུག་བསྔལ་ཚད་མེད་མྱང་དགོས།
མི་ཞིག་གིས་ཆེས་སྤྱིར་བཏང་གི་གྲུབ་འབྲས་ཤིག་སྡུད་འདོད་ན་ཡང་རང་གི་བསམ་བློའི་
གོ་རྟོགས་ངེས་པར་དུ་མཐོར་འདེགས་བྱེད་དགོས་པ་དང་། རང་གི་རྒྱུད་ན་གནས་པའི་བྲན་
གཡོག་གི་འདུ་ཤེས་དང་གཅན་གཟན་གྱི་རང་གཤིས་དེ་འདོར་དགོས། རྒྱལ་ཁར་བརྩོན་ལེན་
བྱེད་ཆེད། ཁོས་རང་གི་རྒྱུད་ཀྱི་གཅན་གཟན་གྱི་རང་གཤིས་དེ་དང་སྒེར་སེམས་དེ་ཡོངས་སུ་
འདོར་མི་ཐུབ་ཀྱང་དེ་དག་གི་ཆ་ཤས་ཤིག་ངེས་པར་དུ་བློས་གཏོང་བྱེད་དགོས་ཀྱི་ཡོད། གཅན་
གཟན་གྱི་རང་གཤིས་ལྡན་པའི་བསམ་བློ་གཙོ་བོར་ཆགས་ཡོད་མཁན་དེས་བསམ་གཞིགས་
གསལ་བོར་གཏོང་མི་ཐུབ་པ་དང་མ་ལག་ཡོད་པའི་ཇུས་འགོད་བྱེད་མི་ཐུབ་ལ། རང་གི་མི་
མངོན་པའི་ལེགས་ཆ་ཐམས་ཅད་ཀྱང་སྔོག་འདོན་ཅི་ཡང་བྱེད་མི་ཐུབ་པར་བརྟེན། དོན་ཅི་
ཡང་འགྲུབ་མི་ཐུབ། ཁོས་བློ་ཐག་ཆོད་པོས་རང་གི་བསམ་བློར་ཚོད་འཛིན་བྱེད་མི་ཐུབ་པར་
བརྟེན་རང་གི་བྱ་སྤྱོད་ལ་ཡང་གཅུན་སྡོམ་ཅི་ཡང་བྱེད་མི་ཐུབ་པ་དང་། འགན་འཁྲི་ཆེན་པོ་ནི་
དེ་བས་ཀྱང་ཁུར་མི་ནུས། ཁོས་རང་རྐྱ་འཕེར་བའི་ངང་སྒེར་ཚུགས་དོད་པོས་དོན་ཅི་ཡང་སྒྲུབ་
མི་ཐུབ་པ་དང་བསམ་བློ་མི་ལེགས་པའི་དབང་དུ་གྱུར་ནས་དེའི་སྒྲོག་ཏུ་ཚུད་ཡོད་པ་རེད།
བློས་གཏོང་ཅི་ཡང་མེད་ཚེ་ཡར་རྒྱས་མེད་ལ་གྲུབ་འབྲས་ཀྱང་ཡོད་མི་སྲིད། ང་ཚོས་
རྒྱལ་ཁ་ལེན་འདོད་ན། གཅན་གཟན་ལྟར་གྱི་བསམ་བློ་གཏོང་སྟངས་སྤང་དགོས་པར་མ་ཟད།
མི་ཚེར་འཆར་འགོད་བྱེད་དུས་ལུས་ཕུང་སྦྱོང་བརྡར་དང་ནང་སེམས་འདུལ་སྦྱོང་། གཅིག་
གཅོད་དང་སྒེར་ཚུགས་ཀྱི་བློ་ཁོག་སྐྱེད་སྲིང་བཅས་བྱེད་པར་དོ་སྣང་བྱེད་དགོས། སྟེང་མ་ལྷ་
ཡིས་ཀྱང་འདོད་སྲེད་ཅན་དང་གཡོ་སྒྱུ་ཅན། ངན་རེངས་ཅན་བཅས་ལ་བདེ་སྐྱིད་བསྟབ་མི་
33

རང་གི་འདོད་པ་ལྟར་གྱི་མི་ཞིག་བྱའོ། །
སྲིད་དེ། མཚམས་རེར་མི་དེ་རིགས་རླུང་རྟ་རྒྱུགས་སྲིད་ན་ཡང་དེ་ནི་གནས་སྐབས་ཙམ་ཡིན།
མི་གཞུང་དྲང་ཅན་དང་ཁོག་རྒྱ་ཅན། གཤིས་གཙང་ཅན་དེ་ལ་སྟེང་མ་ལྷ་ཡིས་ཀྱང་མགོན་
སྐྱབས་གནང་ངེས། གནའ་དེང་གི་མཁས་དབང་རྣམས་ཀྱིས་རྣམ་པ་མི་འདྲ་བ་བརྒྱུད་ནས་
གནས་ལུགས་འདི་ལ་འགྲེལ་བརྗོད་གནང་མྱོང་ཡོད། གང་ལྟར་ཀྱང་གནས་ལུགས་འདི་རྟོགས་
པར་བྱས་ནས་དེ་ར་སྤྲོད་བྱེད་དགོས་ན་ང་ཚོས་ངེས་པར་དུ་རང་གི་བསམ་བློའི་གོ་རྟོགས་ཇེ་
མཐོར་བཏང་ནས་རང་ཉིད་ཡ་རབས་གཞུང་བཟང་ཅན་ཞིག་ཏུ་འགྱུར་བར་བྱེད་དགོས།
གལ་ཏེ་བསམ་བློ་ནི་ཤེས་བྱ་འཚོལ་བྱེད་དམ་ཡང་ན་ཡིད་འོང་མཛེས་སྡུག་དང་རང་བྱུང་
གི་བྱ་དངོས་འཚོལ་བྱེད་དུ་གྱུར་ཚེ། དེ་ལ་ཤེས་རབ་ཀྱི་འབྲས་བུ་སྨིན་པ་ངེས་གཏན་ཡིན།
སྐབས་རེར་གྲུབ་འབྲས་འདི་དག་ལ་བརྟེན་ནས་གྲགས་འདོད་ཚ་པོ་དང་ཧམ་སེམས་སྐྱེ་སྲིད་
ན་ཡང་གྲགས་འདོད་ཚ་པོ་དང་ཧམ་སེམས་ནི་འབྲས་བཟང་སྨིན་པའི་མཐུན་རྐྱེན་མིན། གྲུབ་
འབྲས་འདི་དག་ནི་ཡུན་རིང་གི་འབད་བརྩོན་ལྷོད་མེད་དང་སྒེར་སེམས་མེད་པའི་བསམ་བློ་
ལ་བརྟེན་ནས་ཐོབ་པ་ཞིག་ཡིན།
བསམ་བློའི་ངོས་ཐད་ནས་བླངས་པའི་གྲུབ་འབྲས་ནི་བླ་ན་མེད་པའི་ཕུགས་བསམ་གྱི་
ཆེས་མཐོ་བའི་རིམ་པ་ཞིག་ཡིན་ཏེ། དུས་ཡུན་རིང་པོར་བསམ་བློ་གཙང་མའི་ཤུགས་རྐྱེན་
འོག་འཚོ་བ་རོལ་ཅིང་སྒེར་སེམས་ཅི་ཡང་མེད་པའི་མི་ཞིག་ལ་མཚོན་ན། ཀུན་སྤྱོད་ཡག་པོ་
ལྡན་ངེས་པར་མ་ཟད། ཀུན་གྱི་གཅེས་སྐྱོང་ཐོབ་ངེས་ལ་བདེ་སྐྱིད་ཀྱིས་ཡོངས་སུ་བསྐོར་ངེས།
འདི་ནི་དཔེ་བཞག་ན་ཉི་མའི་འཆར་ནུབ་དང་ཟླ་བའི་འཕེལ་འགྲིབ་དང་མཚུངས་པར་དོགས་
པ་ཅི་ཡང་སྐྱེ་དགོས་དོན་མེད་པ་ཞིག་ཡིན།
གྲུབ་འབྲས་གང་ཡིན་རུང་ཧུར་བརྩོན་བྱས་པའི་འབྲས་བུ་དང་བསམ་བློ་བཏང་བའི་ཉིང་
བཅུད་ཡིན། གལ་སྲིད་ང་ཚོར་རང་ཉིད་ལ་གཅུན་སྡོམ་བྱེད་པའི་ནུས་པ་ཡོད་པ་དང་། བློ་
ཐག་རྦད་ཆོད་ཀྱིས་དོན་ཐག་གཅོད་བྱ་ཐུབ་པ། གཞུང་དྲང་སྤྱོད་ལམ་བཟང་བ། བློ་རྒྱ་ཡངས་
34

● ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
པོར་གནས་པ་སོགས་ཀྱི་ལེགས་ཆ་ཡོད་ཚེ། མི་འགྲུབ་བྱ་བ་ཅི་ཡང་ཡོད་མི་སྲིད། གལ་སྲིད་ང་
ཚོ་གཅན་གཟན་སྲོག་ཆགས་ཀྱི་རང་གཤིས་ལས་ཐར་བ་མེད་པར་ལས་ལ་ཉོབ་ཅིང་ཟ་འདོད་
ཆེ་ལ། ཚོད་འཛིན་མེད་པར་ཆུད་ཟོས་སུ་གཏོང་བ། ཟ་ཟིའི་ངང་གཏི་མུག་རོ་ཉལ་བྱེད་པ་
བཅས་བྱས་ན། ང་ཚོ་ངན་པའི་གཡང་དུ་ལྷུང་ངེས།
མི་གང་ཞིག་གིས་མཚམས་རེར་རྒྱལ་ཁ་ཆེན་པོ་ལེན་ངེས་པར་མ་ཟད་མཆོག་གྱུར་བླ་
ལྷག་གི་བསམ་བློའི་གཞལ་ཡས་ཁང་ཆེན་དུ་སྐྱོད་པའི་དུས་ཀྱང་ཡོད་སྲིད། ཡིན་ན་ཡང་ཁོ་
སྐབས་དེ་དག་ཏུ་རྒྱལ་ཁས་ཡོངས་སུ་ཚིམས་ནས་རང་སྣང་གང་ཤར་དང་། ལུགས་མེད་ཁྲིམས་
མེད། རང་ཁོ་ན་བདེན་པར་འཛིན་པ་སོགས་བྱས་ན། ཁོ་རང་སྔོན་ཆད་ཀྱི་གཉོམ་ཞན་ནུས་
མེད་དང་དབུལ་ཕོངས་འབྱོར་མེད་ཀྱི་གནས་སུ་ཡང་བསྐྱར་ལྷུང་ངེས།
བསམ་བློ་ཡང་དག་པར་བརྟེན་ནས་བླངས་པའི་གྲུབ་འབྲས་ཡིད་གཟབ་དང་དོགས་ཟོན་
ངང་རྒྱུན་འཁྱོངས་བྱེད་དགོས་ཏེ། དེ་ལྟ་མ་ཡིན་ཚེ་ཧུར་བརྩོན་ཡོད་ཚད་དོན་མེད་དུ་འགྱུར་
ངེས། མི་མང་པོ་ཞིག་རྒྱལ་ཁའི་རི་རྩེར་སླེབས་ལ་ཉེ་དུས་བརྩོན་པ་ལྷོད་པར་གྱུར་ཅིང་དེར་
མཐུད་ནས་ཡར་སྔོན་གྱི་འབད་འབུངས་འབྲས་མེད་དུ་གྱུར་པ་དང་ཕམ་ཁའི་འོབས་དོང་དུ་
ལྷུང་ངེས། ཚོང་ལས་སམ་སློབ་སྦྱོང་། ཡང་ན་བསམ་བློའི་ཁྱབ་ཁོངས་གང་ཡིན་རུང་། གྲུབ་
འབྲས་ཅི་ཞིག་ཐོབ་པར་གྱུར་པ་དེ་ནི་བསམ་བློ་བཏང་བའི་ཉིང་བཅུད་ཡིན། འདི་ཡོད་ཚད་
ཆོས་ཉིད་སྣ་གཅིག་ལ་བསྟུན་པ་དང་ཐབས་ཤེས་སྣ་གཅིག་ལ་བརྟེན་པ་ཡིན་ཞིང་། ཁྱད་པར་
ནི་དམིགས་འབེན་མི་འདྲ་བ་དེ་ཁོ་ནའོ། །
སེམས་ཁོངས་སུ་ཕུགས་འདུན་ཆེན་པོ་མེད་པ་ཡིན་ན། ཕངས་སེམས་སྐྱེ་རྒྱུ་ཅི་ཡང་མེད་
པ་དང་དམིགས་རྒྱང་རིང་བོར་གཏད་ཡོད་པ་ཡིན་ན། ངེས་པར་དུ་སྩོལ་བ་གང་མང་ལ་བརྟེན་
དགོས། མདོར་ན་དོན་ཅི་ཞིག་བསྒྲུབས་ནས་འགྲུབ་དགོས་ན་ངེས་པར་དུ་ཅི་ཞིག་བློས་གཏོང་
དགོས་པའོ། །
35

རང་གི་འདོད་པ་ལྟར་གྱི་མི་ཞིག་བྱའོ། །
རྨི་ལམ་དང་ཕུགས་བསམ།
རྨི་ལམ་ཅན་གྱི་སྐྱེས་བུ་དེ་ནི་འཇིག་རྟེན་འདིའི་སྐྱབས་མགོན་ཡིན། ང་ཚོས་མཐོང་
ལམ་དུ་སྣང་བའི་འཇིག་རྟེན་འདི་ནི་མི་མངོན་པའི་སྟོབས་ཤུགས་ཤིག་ལ་བརྟེན་ནས་ཡོད་
ཅིང་། དེའི་རྐྱེན་གྱིས་འགྲོ་བ་མིའི་རིགས་ཀྱི་འཇིག་རྟེན་འདི་ངན་སྤྱོད་དང་སྦགས་བཙོག་
གིས་ཀུན་ཏུ་ལྷད་པར་བྱས་ཡོད་ན་ཡང་གཞན་ན་མེད་པའི་རྨི་ལམ་ཅན་གྱི་མི་དེ་དག་གི་རྨི་
ལམ་གྱི་འོད་ཟེར་གྱིས་སྡིག་ཉེས་ཡོད་ཚད་མེད་པར་བཟོས་ཡོད་པ་རེད། འགྲོ་བ་མིའི་རིགས་
ཀྱིས་རྨི་ལམ་ཅན་གྱི་མི་འདི་དག་བརྗེད་མི་འོས་ཏེ། ཁོ་ཚོའི་ཕུགས་བསམ་གྱི་མེ་ཏོག་གི་འདབ་
མ་རྙིད་པར་བྱས་ནས་དུས་ཚོད་ཀྱི་རླུང་ནང་དུ་བསྐུར་མི་འོས། རྒྱུ་མཚན་ནི་འགྲོ་བ་མིའི་
རིགས་ནི་རྨི་ལམ་འདི་དག་ལ་བརྟེན་ནས་འཚོ་ཞིང་གནས་ལ་དེར་མ་ཟད་ཁོ་ཚོས་དུས་ནམ་
ཞིག་ལ་ཕུགས་བསམ་འདི་དག་མངོན་འགྱུར་བྱུང་བ་མཐོང་ཐུབ་པར་ཡིད་ཆེས་བྱེད་བཞིན་
ཡོད།
དབྱངས་རྩོམ་མཁན་དང་། འཇིམ་བརྐོ་མཁན། རི་མོ་འབྲི་མཁན། སྙན་ངག་པ། ལུང་
བསྟན་མཁན། ཁྱད་འཕགས་ཀྱི་མི་སོགས་ཏེ་ཁོང་རྣམ་པ་ནི་ཕྱི་རབས་ཀྱི་འཇིག་རྟེན་འཛུགས་
སྐྲུན་བྱེད་མཁན་དང་ལྷ་ཡུལ་གྱི་བཟོ་སྐྲུན་པ་དག་ཡིན། ཁོང་རྣམ་པ་སྲིད་འདིར་འཚོ་བཞུགས་
མྱོང་བས་འཇིག་རྟེན་འདི་སྔར་བས་ཀྱང་ཚོས་མདོག་རྣམ་པར་བཀྲ་བ་ཞིག་ཏུ་གྱུར་ཡོད། གལ་
ཏེ་ཁོང་རྣམ་པ་བྱོན་མྱོང་མེད་ཚེ་དཀའ་ཚེགས་ཀྱིས་ངལ་རྩོལ་བྱེད་མཁན་གྱི་མི་རྣམས་སྔ་མོ་
36

ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
ནས་འཇིག་ཚར་ཡོད་པ་རེད།
ང་ཚོས་མཛེས་སྡུག་ཡིད་འོང་གི་རྨི་ལམ་དང་སེམས་གཏིང་གི་བླ་ན་མེད་པའི་ཕུགས་
བསམ་ལ་གཅེས་སྲུང་བྱས་པ་ཡིན་ན། དུས་ནམ་ཞིག་ལ་དེ་མངོན་འགྱུར་ཡོང་ངེས་ཡིན། ཁོ་
ལོམ་པོ་སྐམ་ས་གཞན་ཞིག་ཡོད་པར་ཡིད་ཆེས་བརྟན་པོ་ཡོད་པས། ཆེས་མཇུག་མཐར་ཁོས་
སྐམ་ས་གསར་པ་རྙེད་ཐུབ་ཡོད་པ་རེད། ཁོ་ཕེར་ནི་ཁི་སིས་འཇིག་རྟེན་ནི་སྣེ་མང་རྙོག་འཛིང་
ཅན་ཞིག་ཡིན་ལ། སྟོང་ཁམས་ཆེན་པོ་ནི་མུ་མཐའ་མེད་པ་ཞིག་ཏུ་འདོད་ཅིང་ཆེས་མཇུག་
མཐར་རང་གི་བསམ་ཚུལ་ར་སྤྲོད་ཐུབ་པ་བྱུང་ཡོད། སངས་རྒྱས་བཅོམ་ལྡན་འདས་ཀྱིས་ཀྱང་
མཉམ་བཞག་ལ་བརྟེན་ནས་ཡོངས་སུ་རྫོགས་ཤིང་རབ་ཏུ་ཞི་བའི་ནང་སེམས་ཀྱི་འཇིག་རྟེན་
ཞིག་རྙེད་པ་དང་མཐའ་མར་ཁོང་ལ་སངས་རྒྱས་ཀྱི་གོ་འཕང་ཐོབ་ཡོད།
དེར་བརྟེན། ཁྱོད་ཀྱིས་རང་གི་རྨི་ལམ་དང་ཕུགས་བསམ་ལ་གཅེས་འཛིན་གནང་
རོགས། ང་ཚོས་སེམས་གཏིང་དུ་གྲགས་ཡོང་བའི་རོལ་དབྱངས་དང་ཡིད་དབུས་སུ་ཉར་བའི་
མཛེས་པ། དེ་མིན་དྭངས་གཙང་གི་བསམ་བློ་ལས་འཁྲུངས་པའི་བརྩེ་དུང་སོགས་ལ་གཅེས་
སྲུང་བྱེད་དགོས་ཏེ། དེ་དག་གིས་ང་ཚོར་སྤྲོ་སྣང་དང་མཆོག་གྱུར་གྱི་སྣང་བ་སྤྲད་པས་སོ། །ང་
ཚོས་དེ་དག་ལ་སེམས་པ་རྣམ་དག་བཅངས་པ་ཡིན་ན་ཁྱོད་ཀྱི་རྨི་ལམ་དུ་གྱུར་པའི་འཇིག་
རྟེན་དེ་ཡང་ཆེས་མཇུག་མཐར་མངོན་སུམ་དུ་འགྱུར་ངེས།
རེ་བ་ཅི་འདྲ་ཞིག་ཡོད་ན་ལས་དོན་དེ་འདྲ་ཞིག་འགྲུབ་ཐུབ་པ་དང་འདུན་པ་ཅི་འདྲ་
ཞིག་ཡོད་ན་རྒྱལ་ཁ་དེ་འདྲ་ཞིག་ལེན་ཐུབ། མི་ཡི་ཆེས་རྒྱུན་ལྡན་གྱི་རེ་བ་གང་ཡིན་པ་དེ་བཞིན་
དུ་ཡོངས་སུ་འགྲུབ་ཐུབ་མིན་དང་། མི་ཡི་ཆེས་དྭངས་གཙང་གི་འདུན་པ་གང་ཡིན་པ་དེ་བཞིན་
དུ་རྒྱུན་འཁྱོངས་བྱེད་ཐུབ་བམ་ཞེ་ན། གལ་ཏེ་འདི་དག་མངོན་འགྱུར་ཡོང་དཀའ་བར་ངོས་
བཟུང་སྟེ་དེ་ལ་སེམས་ཀྱི་གཏད་སོ་གཅིག་ཏུ་བཞག་ཚེ། གཞི་ནས་མངོན་འགྱུར་ཡོང་ཐུབ་པར་
ངེས།
37

རང་གི་འདོད་པ་ལྟར་གྱི་མི་ཞིག་བྱའོ། །
རྟོག་འཆར་བྱེད་པའི་བློ་སྤོབས་ཡོད་དགོས་ཏེ། གལ་ཏེ་ཁྱོད་ཀྱིས་རྟོག་འཆར་བྱེད་ཐུབ་
པ་ཡིན་ན་ད་གཟོད་ཁྱོད་ལ་རང་གི་འདོད་པ་དེ་ཇི་བཞིན་དུ་འཐོབ་ངེས། རྟོག་འཆར་ཡོད་ཚེ།
ཁྱོད་ཀྱི་བསམ་དོན་གཞི་ནས་ཇི་བཞིན་དུ་འགྲུབ་པར་ངེས། ཕུགས་བསམ་ཡོད་ཚེ། ཁྱོད་ཀྱིས་
གཞི་ནས་ལུང་བསྟན་གྱི་སེང་རས་དེ་རྗེན་པར་བཤུ་ཐུབ།
གྲུབ་འབྲས་ཆེན་པོ་གང་ཡིན་རུང་རྨི་ལམ་ནས་འགོ་བརྩམས་པ་ཞིག་ཡིན་ཏེ།དེ་ནི་དཔེ་
བཞག་ན་འདབ་ཆགས་སྒོ་ངའི་སྦུབས་ལས་གྲོལ་བ་དང་། སྲིན་འབུ་ཤུབས་ནས་སྐྱེས་པ་དང་
མཚུངས། སེམས་ནང་གི་རྨི་ལམ་གྱི་ཆེས་མཐོ་ས་དེ་རུ་ལྷ་མོའི་ཚོགས་ཀྱིས་ང་ཚོར་འབོད་པའི་
གཡབ་མོ་གཏོང་བཞིན་ཡོད་པ་དང་། རྨི་ལམ་གྱིས་སྟོར་བཞིན་པ་ནི་མཛེས་སྡུག་གི་དངོས་
ཡོད་གང་དེའི་ས་བོན་ཡིན།
ཁོར་ཡུག་གི་ཆ་རྐྱེན་དེ་ཁྱོད་ཀྱི་བསམ་ཐོག་ཏུ་འགྲོ་བ་ཞིག་ཡིན་མི་སྲིད་ཀྱང་། གལ་སྲིད་
ཁྱོད་ཀྱི་སེམས་ནང་དུ་དམིགས་འབེན་མེད་ཅིང་ལག་ལེན་དུ་བརྩོན་པ་མེད་ན་གནས་ཚུལ་
དེར་ནམ་ཡང་འགྱུར་ལྡོག་འགྲོ་མི་སྲིད། རྨི་ལམ་མེད་པར་གྱུར་ཚེ། ཁྱོད་རང་གོམ་པ་གང་
ཡང་མདུན་དུ་སྐྱོད་ཁག་པོ་ཡིན། དབུལ་ཕོངས་ཉམ་ཐག་གི་གཞོན་ནུ་ཞིག་གིས་ཆ་རྐྱེན་རབ་
ཏུ་སྐྱོ་བའི་བཟོ་གྲྭ་ཞིག་ཏུ་གཡོག་ལས་རྒྱུག་བཞིན་ཡོད། ཁོར་སློབ་གསོའི་སྦྱོང་བརྡར་ལེགས་
པོ་ཐོབ་མྱོང་མེད་པ་དང་སྒྱུ་རྩལ་གྱི་གསོ་སྦྱོང་ཡང་ཅི་ཡང་མེད། ཡིན་ན་ཡང་ཁོའི་ནང་སེམས་
སུ་མཛེས་སྡུག་གི་བྱ་དངོས་ལ་རེ་ལྟོས་ཀྱིས་ཁེངས་ཡོད་པ་དང་ཁོ་ཤེས་རབ་དང་ཡ་རབས་ཚུལ་
ལྡན། མཛེས་པ་སོགས་ལ་ཤིན་ཏུ་མོས། ཁོའི་སེམས་ནང་དུ་དུས་ནམ་ཡང་མི་ཚེའི་ཕུགས་
བསམ་གྱི་ཚོན་ལྡན་རི་མོ་ཞིག་ལྷམ་མེར་གནས་ཡོད།དེ་བས་མཐོང་ཐོས་མྱོང་གསུམ་སྔར་མེད་
པ་དེ་དག་གིས་ཁོའི་ཡིད་སེམས་འདྲེན་བཞིན་ཡོད་པ་དང་ནམ་ཡང་མངོན་འགྱུར་ལ་ཕྱོགས་
པའི་རྨི་ལམ་དེས་ཁོའི་བརྩོན་སེམས་ཡོད་རྒུ་སྐྱེད་པར་བྱེད་ཅིང་། ཁོམ་སྐབས་ཅུང་ཙམ་བྱུང་
ཚེ་ཁོས་རང་གི་མི་མངོན་པའི་ནུས་པ་དེ་དག་འདོན་སྤེལ་གང་ལེགས་བྱས། མི་འགྱངས་པར།
38

▪ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
ཁོར་འགྱུར་བ་བྱུང་ཞིང་བཟོ་གྲྭས་ཀྱང་ཁོ་རང་ཉར་ཐབས་མ་བྱུང་། ཁོའི་རྗེས་ལུས་ཀྱི་བསམ་བློ་
དེ་དག་དུས་དེ་ནས་བཟུང་རང་ཡལ་དུ་གྱུར་པ་དང་། དེ་ནི་རྙིང་ཧྲུལ་གྱི་གོས་ཤིག་དོར་བ་དང་
མཚུངས། ཁོའི་མི་མངོན་པའི་ནུས་པ་མུ་མཐུད་དུ་འཕེལ་རྒྱས་སུ་ཕྱིན་པ་དང་། དེར་བསྟུན་
ནས་གོ་སྐབས་ཀྱང་ཇེ་མང་དུ་གྱུར་ཅིང་ཁོར་གནམ་ས་བླ་འོག་བརྗེ་བ་ལྟ་བུའི་འགྱུར་ལྡོག་
བྱུང་སོང་། ལོ་ཁ་ཤས་ཀྱི་རྗེས་ནས་ཁོས་རང་གི་མི་ཚེའི་བཤུལ་ལམ་དུ་ཕྱིར་མིག་ལྟ་དུས་རང་
གི་ལང་ཚོ་ཆུད་ཟོས་སུ་བཏང་མེད་པའི་ཉམས་སྣང་མངོན་གསལ་དུ་བྱུང་། ང་ཚོས་འདི་ལས་
ཤེས་ཐུབ་པ་ནི། ཁོར་སེམས་སུ་སྟོབས་ཤུགས་ཤིག་ཡོད་པར་མ་ཟད་ཁོས་སྟོབས་ཤུགས་འདིར་
བརྟེན་ནས་ཁོར་ཡུག་ལ་ཤུགས་རྐྱེན་བཏང་ཡོད་པ་རེད། ཁོས་འགན་འཁྲི་ཆེན་པོ་ཞིག་ཁུར་
ཡོད་ཅིང་། བསམ་སྦྱོར་དང་གཏམ་བརྗོད་ལ་འགྱུར་ལྡོག་བྱུང་ནས་རྒན་གཞོན་སུ་ཡིན་རུང་
ཁོས་བཤད་པ་དེ་དག་ལེགས་བཤད་དུ་བརྩི་ཞིང་དེ་ནི་རང་ཉིད་བསྒྱུར་བཅོས་བྱེད་པའི་གཞི་
འཛིན་སར་བཞག་ཡོད། ཁོ་ཉི་མ་ནང་བཞིན་མི་ཀུན་གྱི་སེམས་ནང་གི་དྲོད་ཁོལ་དང་འོད་
སྣང་དུ་གྱུར་པ་དང་མི་མང་པོ་ཞིག་གི་ལས་དབང་ལ་འགྱུར་བ་བཏང་ཡོད་པ་རེད།
དེ་ལྟར། ཁོའི་ལོ་ཆུང་སྐབས་ཀྱི་རྨི་ལམ་དང་དམིགས་འབེན་མངོན་འགྱུར་བྱུང་ཡོད།
དེ་བཞིན་དུ། ང་ཚོས་ཀྱང་རང་གི་སེམས་ནང་གི་རྨི་ལམ(དོན་དངོས་དང་མི་མཐུན་པའི་
སྟོང་བསམ་ཁོ་ན་མ་ཡིན) ལ་ངོས་འཛིན་འབྱུང་ངེས་ཏེ། རྨི་ལམ་དེ་དེ་འདྲའི་སྟབས་བདེ་
ཞིག་ཡིན་པའམ་ཡང་ན་དེ་འདྲའི་མཛེས་སྡུག་ལྡན་པ་ཞིག་ཡིན་པ་དང་། ཡང་ན་སྟབས་བདེ་
དང་མཛེས་སྡུག་གཉིས་ཀ་ཡིན་པ་ཞིག་ཡིན་ན་ཡང་དེ་བཞིན་ཡིན། རྒྱུ་མཚན་ནི་རང་ཉིད་
མངོན་ཆུང་གིས་དགའ་པོ་བྱེད་སའི་བྱ་དངོས་དེས་ང་ཚོའི་ཡིད་སེམས་ཀྱི་དང་བ་ནམ་ཡིན་
ཡང་འཕྲོག་པར་བྱེད་པས་ཡིན། ང་ཚོའི་བསམ་བློ་དེ་ཆེས་མཇུག་མཐར་ལག་ཟུང་གི་སྟོབས་
ཤུགས་སུ་སྤྲུལ་ངེས་པ་དང་ང་ཚོར་ཡོ་གཟུར་མེད་ཅིང་མང་ཉུང་མེད་པར་འཐོབ་བྱ་ཅི་ཞིག་
རེག་ངེས། ང་ཚོའི་ད་ལྟའི་ཁོར་ཡུག་ཅི་འདྲ་ཡིན་རུང་། ང་ཚོས་མཐའ་གཅིག་ཏུ་རང་ཉིད་ཀྱི་
39

རང་གི་འདོད་པ་ལྟར་གྱི་མི་ཞིག་བྱའོ། །
བསམ་བློ་དང་རྨི་ལམ་དང་ལྷན་དུ་སྐྱིད་སྡུག་གི་ལས་དབང་མཉམ་དུ་མྱོང་བར་བྱེད། ཁེངས་
ཆུང་དང་དངོས་འཚོལ་ལ་བརྟེན་ན་ང་ཚོར་གྲུབ་འབྲས་ཆུང་ཆུང་ཞིག་འཐོབ་ངེས་ཤིང་། རྒྱང་
རིང་གི་དམིགས་འབེན་གྱིས་ང་ཚོར་བཀོད་པ་རྒྱ་ཆེན་ཞིག་འཐེན་པར་བྱེད་ངེས།
བསམ་བློ་མེད་ཅིང་། སྒྱིད་ལུག་ཤེས་རྨོངས་ཅན་གྱི་མིས་ནི་བྱ་དངོས་ཀྱི་ཕྱི་ཚུལ་ཙམ་
ལས་ངོ་བོ་མཐོང་མི་ཐུབ་ཀྱང་། མི་ཚེ་ཡི་ཁ་ལས་རླུང་རྟ་དང་གོ་སྐབས་སོགས་གླེང་རྒྱུར་དགའ།
མི་གཞན་པ་དར་རྒྱས་སུ་འགྲོ་བ་མཐོང་ཚེ། “ལྟོས་དང་། ཁོ་རང་གི་ལས་ཅི་འདྲ་ཡག་པོ་རེད་
ཨང”ཟེར། མི་གཞན་པས་རིག་གནས་སློབ་སྦྱོང་ལ་གྲུབ་འབྲས་གཡུར་ཟ་བླངས་པ་མཐོང་
ཚེ། “ཨ། གནམ་རྒན་མ་ཅིའི་ཕྱིར་ཁོར་དེ་འདྲའི་ཕྱོགས་རིས་ཡོད་པ་ཡིན་ནམ"ཟེར། ཡང་མི་
གཞན་པར་གྲུབ་འབྲས་ཐོབ་ཅིང་སྙན་གྲགས་རྒྱས་ཡོད་པ་མཐོང་ཚེ། ”ཨ། ཁོའི་མི་ཚེ་ཧྲིལ་
བོར་མི་ཆེན་དག་གི་རྒྱབ་སྐྱོར་ཐོབ་ཡོད་ཨང"ཟེར། དེ་མ་གཏོགས་མི་དེ་དག་རྒྱལ་ཁའི་
དུ་སྐྱོད་སྐབས་བརྒྱུད་མྱོང་བའི་དཀའ་ཚེགས་དང་ཕམ་ཁ་སོགས་ལ་སྣང་འཇོག་ཅི་ཡང་མི་
བྱེད། མི་དེ་དག་གིས་བློས་གཏོང་ཆེན་པོ་ཅི་འདྲ་ཞིག་བྱས་ཡོད་མིན་དང་། ཞུམ་མེད་ཀྱི་
འབད་འབུངས་ཅི་འདྲ་ཞིག་བསྐྱེད་ཡོད་མིན། བློ་བརྟན་འགྱུར་མེད་ཀྱིས་རང་གི་དད་འདུན་
ཇི་ལྟར་སྲུང་འཛིན་བྱས་ཡོད་མིན་སོགས་ཁོས་རྟོགས་མི་སྲིད་ལ། དེ་ལྟར་དཀའ་ངལ་ཁྲི་
སྟོང་དག་ཁྱད་གསོད་བྱས་པ་བརྒྱུད་ནས་ཆེས་མཇུག་མཐར་རང་གི་ནང་སེམས་ཀྱི་རྨི་ལམ་དེ་
མངོན་འགྱུར་བྱུང་བ་ཡང་རྟོགས་མི་སྲིད། ཁོ་ཚོས་རྣམ་ཀུན་མི་དེ་དག་སེམས་བག་ལྷོད་ཅིང་
སྤྲོ་བའི་རྣམ་པ་དེ་ཁོ་ན་མཐོང་བ་ལས་མི་དེ་དག་གིས་བརྒྱུད་མྱོང་བའི་མུན་ནག་དང་སྡུག་
བསྔལ་མཐོང་བཞིན་མེད་པར་བརྟེན”ལས་དབང་ཡག་པོ་ཡོད་པ”སོགས་བསྙད། ཁོ་ཚོས་མི་
དེ་དག་གིས་བདེ་ལེགས་ངང་རང་རང་གི་དམིགས་འབེན་མངོན་འགྱུར་བྱེད་བཞིན་པ་མཐོང་
བ་ལས་དེ་ཚོས་སོ་སོའི་མི་ཚེའི་བཤུལ་ལམ་དུ་དཀའ་སྡུག་ཚད་མེད་མྱངས་མྱོང་བ་དེ་མཐོང་
བཞིན་མེད་པར་བརྟེན“རླུང་རྟ་ཡག་པོ་རྒྱུགས་སོང"སོགས་བསྙད། ཁོ་ཚོས་མི་དེ་དག་གིས་
40

ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
རྒྱལ་ཁའི་འབྲས་བུར་ལོངས་སྤྱོད་བྱེད་པ་མཐོང་བ་ལས་དེ་དག་གིས་བརྩོན་ལེན་བྱེད་པའི་གོ་
རིམ་མཐོང་བཞིན་མེད་པར་བརྟེན"གོ་སྐབས་བཟང་པོ་རེག་སོང”སོགས་བསྙད།
ཚེ་གཅིག་ལུས་གཅིག་འདི་ཉིད་ལ་བརྩོན་ལེན་ཡོད་ན་ད་གཟོད་གྲུབ་འབྲས་ཡོད། གྲུབ་
འབྲས་ག་ཚོད་ཅིག་སྡུད་ཐུབ་མིན་དེ་ནི་ཁྱོད་ཀྱིས་འབད་བརྩོན་ཅི་འདྲ་བྱས་མིན་ལ་རག་
ལས་ཡོད། ལྷན་སྐྱེས་ཀྱི་འཇོན་ཐང་དང་ནུས་པ། རྒྱུ་ནོར་ལོངས་སྤྱོད། བསམ་པའི་འབྱོར་པ་
སོགས་ཡོད་ཚད་འབད་བརྩོན་བྱས་པའི་འབྲས་བུ་ལས་མ་འདས་ཤིང་། དེ་དག་ནི་བསམ་བློ་
དང་དམིགས་འབེན། རྨི་ལམ་བཅས་ཀྱི་ལྡོག་མེད་ཀྱི་འབྲས་བཟང་ཡིན།
ཁྱོད་ལ་སེམས་ནས་གཟི་བརྗིད་དུ་བརྩི་བའི་ཕུགས་བསམ་དང་བླ་མེད་ཀྱི་འཆར་གཞི་
དེ་དག་ཡོད་ཚེ། ཁྱོད་ཀྱིས་དུས་ནམ་ཞིག་ལ་འོད་སྟོང་འབར་བའི་མི་ཚེའི་ལམ་ག་ཞིག་བཏོད་
ཐུབ་པ་གདོན་མི་ཟ།

རང་གི་འདོད་པ་ལྟར་གྱི་མི་ཞིག་བྱའོ། །
ནང་སེམས་པ་ཞི་ལྷོད་ཅན་ཞིག་ཡོད་དགོས།
སེམས་ཞི་བར་གནས་པ་ནི་ཤེས་རབ་ཅན་གྱི་མཚོན་རྟགས་ཤིག་ཡིན་པ་དང་། དུས་ཡུན་
རིང་པོར་རང་གིས་རང་ལ་གཅུན་སྡོམ་དང་རང་རྒྱུད་རང་གིས་ལེགས་བཅོས་བྱས་པའི་འབྲས་
བུ་ཡིན། སེམས་ཞི་བར་གནས་པ་དེ་ནི་ཉམས་མྱོང་གིས་རབ་ཏུ་ཕྱུག་པ་ཞིག་ཡིན་པ་དང་ཤེས་
བྱ་དང་བསམ་སྦྱོར་ཕལ་བ་དེ་དག་ལས་ཡོངས་སུ་བརྒལ་བ་ཞིག་རེད།
མི་རྣམས་ཀྱིས་རང་གི་བསམ་བློ་ཡོངས་སུ་སྨིན་ཡོད་པར་ངེས་ཤེས་རྙེད་ཚེ་སེམས་ཁམས་
དེ་གཞི་ནས་ཞི་བར་གནས་ཐུབ། དེར་བརྟེན། ཁོས་རང་གཞན་ཀུན་གྱི་བསམ་བློ་ཡོངས་སུ་
རྟོགས་ངེས་ཤིང་། རྒྱུ་འབྲས་ཀྱི་འབྲེལ་བར་བརྟེན་ནས་བྱ་དངོས་མི་འདྲ་བའི་དབར་གྱི་འབྲེལ་
བར་དབྱེ་ཞིབ་བྱས་པ་བརྒྱུད་ཁོ་རང་འཚབ་འཚུབ་ཏུ་མི་འགྱུར་བ་དང་སྡང་སེམས་དང་འཁང་
ར་ཅི་ཡང་མེད་མཁན་ཞིག་ཏུ་འགྱུར་བར་བྱེད། ཁོས་སྐྱེས་བུ་དམ་པ་ཞིག་གི་བརྟུལ་ཞུགས་
བཟུང་ནས་སྲིད་འདིའི་ཡོད་ཚད་ལ་རྒྱུན་ལྡན་གྱི་སེམས་ཁམས་ཤིག་འཛིན་ངེས།
སེམས་ཞི་བར་གནས་མཁན་དེས་རང་གིས་རང་ལ་ཇི་ལྟར་གཅུན་སྡོམ་བྱེད་པ་དང་མི་
གཞན་ལ་ཇི་ལྟར་མཉམ་གཤིབ་བྱེད་དགོས་མིན་ཧ་གོ་བཞིན་ཡོད། དེ་བས་མི་གཞན་གྱིས་ཀྱང་
དེ་བཞིན་ཁོར་གོང་བཀུར་ཆེན་པོ་བྱེད་པར་ངེས། མི་གཞན་གྱི་མཐོང་ལམ་དུ་ཁོའི་ལུས་ཐོག་
ཏུ་སློབ་སྦྱོང་བྱ་རྒྱུ་མང་པོ་ཡོད་པ་མཐོང་ཞིང་ཁོའི་རྗེས་སུ་འབྲང་ཆོག་པར་སྙམ། མི་ཞིག་ཇི་
ལྟར་བརྟན་ཞིང་ཞི་བར་གནས་པ་ཡིན་ན་དེ་ལྟར་རྒྱལ་ཁ་སྔར་ལས་ཆེ་བ་ལེན་ཐུབ་པ་དང་། མི་
42

ལེའུ་དང་པོ། རང་གི་འདོད་པ་ལྟར་གྱི་མི་ཞིག་བྱའོ།།
གཞན་ལ་དེ་ལྟར་ཤུགས་རྐྱེན་བཟོ་ཐུབ་ཅིང་། བྱམས་སེམས་ཀྱི་སྟོབས་ཤུགས་སྔར་བས་ཀྱང་
ཆེ་རུ་རྒྱས་ཐུབ་པ་རེད། གལ་སྲིད་ཚོང་པ་དཀྱུས་མ་ཞིག་གིས་རང་གི་སེམས་པ་ཞི་བར་གནས་
ཐུབ་པ་དང་དོན་ཅི་ལ་འཕྲད་ཀྱང་ལྷོད་པོར་གནས་ཐུབ་པ་ཡིན་ན། ཁོའི་ཚོང་ལས་དེ་སྔར་བས་
ཀྱང་དར་རྒྱས་སུ་འགྲོ་ཐུབ་སྟེ། རྒྱུ་མཚན་ནི་མི་རྣམས་ཤེས་ཡོན་ཆེ་ལ་ཞི་ཞིང་དུལ་བའི་བརྟུལ་
ཞུགས་ཅན་གྱི་སྐྱེས་བུ་དེར་མཉམ་དུ་འགྲོགས་རྒྱུར་མོས་པ་ཡོད་པས་སོ། །
སེམས་ཤུགས་བརྟན་ཞིང་བརླིང་ལ་ནང་སེམས་ཞི་ཞིང་དུལ་བའི་མི་དེར་ཀུན་གྱིས་
གཅེས་སྐྱོང་དང་གུས་བཀུར་བྱེད་ངེས་རེད། འདི་ལྟ་བུའི་མི་ནི་མྱ་ངམ་ཐང་གི་མི་རྣམས་ལ་ཉི་
མའི་ཚ་གདུག་འགོག་པར་བྱེད་པའི་སྔོ་ལྗང་གི་ལྗོན་པ་ཞིག་དང་མཚུངས་པ་དང་། ཆར་རླུང་
ཆེན་པོ་སླེབས་པའི་དུས་སུ་མི་རྣམས་ལ་ལུས་འཚང་སའི་སྐྱིབས་གནས་སྤྲོད་པར་བྱེད་པའི་
གཡོ་མེད་ཀྱི་ཕ་བོང་ཞིག་དང་མཚུངས། དེ་བས་མི་སུ་ཡིན་རུང་ཞི་ཞིང་དུལ་བའི་སེམས་པ་
དེར་མི་དགའ་མཁན་ཞིག་མེད་ལ། གུས་ཆུང་ཡ་རབས་ཀྱི་མི་དེ་འདྲར་གཅེས་སྐྱོང་མི་བྱེད་
མཁན་ཞིག་མེད། ཆར་རླུང་གིས་ཅི་འདྲ་གཙེས་རུང་ལོ་ཟླ་ཅི་འདྲ་རིང་དུ་བསྐྱོད་རུང་མི་དེ་
རིགས་ནི་སྔར་བཞིན་རང་གཤིས་ལ་འགྱུར་བ་མེད་པར་བརྟན་པོར་གནས་ཐུབ་སྟེ། དེ་ནི་ཁོར་
ཞི་དུལ་གྱི་ནང་སེམས་ཤིག་ཡོད་པས་ཡིན། མི་གཤིས་སུ་སིམ་པའི་ཞི་ལྷོད་འདི་དག་ནི་རིག་
གནས་གང་ཞིག་མི་ཚེ་ཡི་གོ་རིམ་ནང་རིམ་གྱིས་གསོག་འཇོག་བྱུང་བ་ཞིག་ཡིན་པ་དང་། དེ་
ནི་ཚེ་སྲོག་ཏུ་བཞད་པའི་མེ་ཏོག་ཅིག་དང་། སེམས་ཁོངས་སུ་སྨིན་པའི་འབྲས་རྡོག་ཅིག་རེད།
དེ་ནི་ཤེས་རབ་ལྟར་དཀོན་ལ་སེར་བོ་གསེར་ལས་ཀྱང་མི་ཡི་ཡིད་སེམས་འདྲེན་པར་བྱེད་པ་
ཞིག་རེད། ཞི་དུལ་བག་ལྷོད་ཀྱི་མི་ཚེ་དང་བསྡུར་ན། སྙན་གྲགས་དང་ཁེ་བཟང་ལ་འབད་
ཅིང་བག་མེད་ལོངས་སྤྱོད་ཀྱི་དབང་དུ་གྱུར་པའི་མི་ཚེ་དེ་ནི་ཡིད་སྐྱོ་བ་ཞིག་རེད། ཞི་དུལ་
བག་ལྷོད་ཀྱི་མི་ཚེ་ནི་བདེན་ལུགས་ཀྱི་རྒྱ་མཚོ་ཆེན་པོའི་ཀློང་དུ་ཞུགས་པའི་གྲུ་གཟིངས་དང་
མཚུངས་པར་དྲག་ཏུ་འཕྱུར་བའི་རྦ་རླབས་ཀྱི་འཇིངས་སུ་སྐྱོད་ཅིང་ཆར་རླུང་དྲག་པོས་ཇི་
43

རང་གི་འདོད་པ་ལྟར་གྱི་མི་ཞིག་བྱའོ། །
ལྟར་གཙེས་ན་ཡང་བརྟན་བརླིང་ལ་འགྱུར་བ་མེད།
དེང་སྐབས། མི་ཕལ་མོ་ཆེ་འཚོ་བའི་བྲན་གཡོག་ཏུ་གྱུར་ཡོད་པ་དང་། སེམས་འཚབ་
ཡིད་འཁྲུག་གི་རྐྱེན་གྱིས་མི་ཚེའི་བདེ་སྐྱིད་ཡོངས་སུ་འཕྲོག་ཅིང་། མི་རྣམས་ཀྱི་རྩ་ལམ་དུ་རྒྱུ་
བའི་ཟུངས་ཁྲག་ཀྱང་སྦགས་བཙོག་གིས་ལྷད་ཡོད་པ་རེད། རང་ཉིད་ལ་གཅུན་སྡོམ་དང་ཚོད་
འཛིན་བྱེད་པའི་ནུས་པ་ཤོར་བས་མི་ཕལ་མོ་ཆེ་ཡི་འཚོ་བ་ཉག་ཉོག་ཏུ་གྱུར་ཡོད། དོན་དམ་དུ་
ཕྱོགས་ཚང་མར་ཆ་སྙོམས་ཀྱིས་ལྟ་རྟོག་བྱེད་ཐུབ་ལ་བཅུ་ཚང་བཅུ་མཛེས་ཀྱི་མི་གཞི་ལ་བརྟེན་
ནས་རང་ཉིད་ལ་རེ་བ་འདོན་ཐུབ་མཁན་གྱི་མི་ནི་ག་ཚོད་ཡོད་དམ། ཚེ་གཅིག་ལུས་གཅིག་
འདི་ཉིད་ལ། སེམས་ཁ་ཕྱོགས་ལྷུང་གི་དབང་དུ་མི་འགྱུར་བའི་ངེས་པ་མེད་ཅིང་། དུས་ངེས་
མེད་དུ་སེམས་སུ་སྡང་སེམས་དང་དངངས་འཚབ། དོགས་པ་སོགས་ཀྱང་སྐྱེ་སྲིད། ཡིན་ན་
ཡང་། ཤེས་རབ་ཅན་ཏེ་རང་གི་བསམ་བློར་གཅུན་སྡོམ་དང་གཙང་བཟོ་བྱེད་ཐུབ་པའི་མི་དེ་
ཡིས་ནི་ནང་སེམས་ཀྱི་ཟང་ཟིང་དེ་དག་ཞི་འཇགས་སུ་གཏོང་ཐུབ་པ་དང་ཆེས་མཇུག་མཐར་
རང་ལ་ཞབས་ཞུ་སྒྲུབ་ཐུབ་པར་བྱེད་ངེས།
ཁྱོད་རང་ས་ཆ་གང་དུ་ཡོད་པ་དང་གནས་བབ་ཅི་འདྲ་ཞིག་ཏུ་ལྷུང་ཡོད་ཀྱང་ཁྱོད་ཀྱིས་ཆར་
རླུང་ལ་གདོང་གཏད་ནས་ཡོང་བ་ཡིན་ན་ངེས་ཤེས་འདི་འདྲ་ཞིག་འབྱུང་སྲིད་དེ། མི་ཚེ་ཡི་མཚོ་
འཇིངས་སུ་བདེ་སྐྱིད་ཀྱི་གླིང་ཕྲན་གྱིས་ནི་དུས་དང་རྣམ་པ་ཀུན་ཏུ་ཁྱོད་ལ་འཛུམ་པའི་མདངས་
ཀྱིས་ལག་བརྡ་སྟོན་བཞིན་ཡོད་ཅིང་། ཕུགས་བསམ་གྱི་གླིང་ཆེན་གྱིས་ནི་དུས་དང་རྣམ་པ་ཀུན་
ཏུ་ཁྱོད་རང་ཕྱིར་ལོག་པར་ངང་སྒུག་བྱས་ཡོད། དེ་བས་ཁྱོད་ཀྱི་ལག་ཟུང་གིས་བསམ་བློ་ཡི་གྲུ་ཁེམ་
དམ་དུ་འཆང་རོགས་ཞུ། སྐབས་འདིར་ཁྱོད་ཀྱི་སེམས་གཏིང་ནས་བསམ་བློ་ཡི་གྲུ་བ་དེ་མངོན་ཡོང་
ངེས་ལ། ཁྱོད་ཀྱིས་དེ་གཉིད་ལས་སློངས་རོགས། རང་གིས་རང་ལ་གཅུན་སྡོམ་བྱེད་པ་དེ་ནི་སྟོབས་
ཤུགས་ཤིག་ཡིན་ལ། ཡང་དག་པའི་བསམ་བློ་ནི་རྨང་གཞི་དང་། ཞི་དུལ་གྱི་སེམས་ཁམས་ནི་གནད་
འགག་རེད། ཁྱོད་ཀྱིས་རང་ཉིད་ཀྱི་སེམས་པར“འཚབ་འཚུབ་མ་གནང་རོགས”ཞེས་བཤད་པར་ཞུ།
44

ལེའུ་གཉིས་པ།
དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།

གལ་སྲིད་ཁྱོད་ལ་སྔར་ལས་ཀྱང་བདེ་སྐྱིད་ལྡན་པའི་འཇིག་རྟེན་ཞིག་ཏུ་
འཚོ་བ་རོལ་བའི་བློ་འདོད་ཡོད་ན། ཁྱོད་རང་ད་ལྟ་ཉིད་དུ་བདེ་སྐྱིད་ཀྱི་འཇིག་
རྟེན་དེ་འདྲ་ཞིག་ཏུ་སྐྱོད་ཆོག་ལ་དེ་རང་ཉིད་ལ་དབང་བར་བྱས་ཆོག ཡིན་པ་ནི་
བདེ་སྐྱིད་ཀྱི་འཇིག་རྟེན་དེ་འདྲ་ནི་ཁྱོད་ཀྱི་ནང་སེམས་ཀྱི་ཟབ་སར་བག་ལ་ཉལ་
ཡོད་ཅིང་ཁྱོད་ཀྱིས་བཙལ་ཅིང་རྙེད་ནས་དབང་དུ་བསྒྱུར་བར་སྒུག་བསྡད་ཡོད།
མི་རྣམས་ཀྱིས་ངག་ནས་བྱུང་རྒྱལ་དུ་སྨྲ་བར་ཁྱོད་རང་ཧོལ་རྒྱུགས་
ཀྱིས་རྗེས་འབྲངས་བྱེད་མི་དགོས། རྒྱུ་མཚན་ནི་དག་པའི་ཞིང་ཁམས་ཟེར་བ་དེ་
ཁྱོད་ཀྱི་ཡ་ཆུང་གངས་དཀར་སེམས་དབུས་ན་ཡོད་པས་ཡིན།
ཁྱོད་རང་གནད་འདི་ལ་ངེས་པར་དུ་ཡིད་ཆེས་དགོས་ཏེ། དོགས་པ་རྟ་
རྔ་ཙམ་ཡང་མི་སྐྱེ་བར་དེ་ལ་ཡིད་ཆེས་གྱིས། དེ་ནས་བསམ་གཞིགས་ཞིབ་ཕྲ་
བཏང་ནས་རང་གིས་གནས་ལུགས་འདིའི་མཐིལ་ཡོངས་སུ་བརྟོལ་བའི་བར་དུ་
དེ་ལྟར་སྒྲུབ་དགོས།

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
སྡིག་ཉེས་ཀྱི་བསླབ་བྱ།
བློ་སེམས་མི་བདེ་བ་དང་སྡུག་བསྔལ་བ། ཡིད་སྐྱོ་བ་སོགས་ནི་འཚོ་བའི་འོད་སྣང་
འགོག་བྱེད་ཀྱི་གྲིབ་མ་ནག་པོ་ཡིན། ཚེ་གཅིག་ལུས་གཅིག་འདི་ཉིད་ལ། མི་སུ་ཡིན་རུང་
སྐྱོ་སྡུག་གི་ཚོར་བ་མ་མྱངས་མཁན་ཞིག་དང་གཏོལ་མེད་ཀྱི་དཀའ་གནས་ལ་མ་ལྷུང་བ་ཞིག་
མེད་ཅིང་། བརྗོད་ཐབས་བྲལ་བའི་དོན་ཅི་ཞིག་གི་ཆེད་དུ་སྐྱོ་བའི་མཆི་མ་བཏོན་མ་མྱོང་བ་
ཞིག་ཀྱང་ཡོད་མི་སྲིད།
ཁྱིམ་ཚང་སུ་ཡིན་རུང་བགེགས་བར་ཆད་དང་ན་ཚ། འཆི་བ་སོགས་བརྒྱུད་མ་མྱོང་བ་
ཞིག་ཡོད་མི་སྲིད་ལ། སེམས་ནང་དུ་སྐྱོ་སྣང་དང་སྡུག་བསྔལ་སྐྱེས་མ་མྱོང་བ་ཞིག་ཀྱང་མེད།
ངན་སྤྱོད་ནི་དྲག་ཤུགས་ཆེ་ལ་ལྡོག་ཏུ་མེད་པའི་འོབས་དོང་ཞིག་གི་ཚུལ་དུ་ཡོད་ཅིང་། དངོས་
པོ་ཡོད་ཚད་དེའི་ནང་དུ་ལྷུང་འགྲོ་བ་ལྟ་བུ་ཞིག་ཡོད་ལ་དེ་གར་སྐྱོ་སྡུག་དང་། སེམས་ཁུར།
བཀྲ་མི་ཤིས་པ་སོགས་ཀྱིས་མི་རྣམས་ལ་སྒུག་ཡོད་ཚོད་རེད།
མི་རྣམས་ཀྱིས་སེམས་མགོར་འཐིབས་ཡོད་པའི་བཀྲ་མི་ཤིས་པའི་སྨུག་སྤྲིན་དེ་ལ་གཡོལ་
བའམ་ཡང་ན་དེ་སངས་པར་བྱེད་ཆེད། ཧོལ་རྒྱུགས་ཀྱིས་ཐབས་ལམ་སྣ་ཚོགས་སྤྱད་ནས་བདེ་
སྐྱིད་འཚོལ་ཅིང་དེར་མ་ཟད་བདེ་སྐྱིད་དེ་ཡུན་རིང་ལ་གནས་པར་རེ་འདུན་འཆང་ངེས།
ཐབས་ལམ་འདི་དག་ནི་ཨ་རག་གི་བཟི་ཁས་མྱོས་པ་དང་འདོད་སྲེད་ཀྱི་བདེ་བར་རོལ་
བ་སྟེ། མཐའ་གཅིག་ཏུ་སྲོག་ལྡན་དག་གི་གཤིས་སུ་གྱུར་པའི་གཟུགས་དང་སྒྲ་ཡི་ལོངས་སྤྱོད་
47

རང་གི་འདོད་པ་ལྟར་གྱི་མི་ཞིག་བྱའོ། །
ཁོ་ནར་སྙེག་རྒྱུ་ལས་མ་འདས། མི་དེ་རིགས་ནི་རང་ཉིད་མཆོག་འཛིན་བྱེད་པའི་མཛེས་གཙོ་
སྨྲ་མཁན་འབའ་ཞིག་ཡིན་པ་དང་། ཁོ་ཚོ་དམངས་ཕལ་བའི་བདེ་སྡུག་དང་རིང་དུ་བྲལ་ནས་
རྒྱས་སྤྲོས་བག་མེད་ཀྱི་འཚོ་བའི་འདམ་དུ་བྱིངས་ཡོད། ཁོ་ཚོས་རྒྱུ་འབྱོར་པ་དང་མཚན་སྙན་
གྲགས་ཀུན་ལས་མཆོག་ཏུ་འཛིན་པ་དང་ཆོས་ལུགས་ལ་བརྟེན་ནས་སེམས་ནང་གི་བདེ་བ་
འཚོལ་བར་བྱེད།
གནས་སྐབས་ཤིག་གི་རིང་ལ་ང་ཚོའི་ནང་སེམས་སུ་བདེ་འཇགས་ཀྱི་ཚོར་བ་ཞིག་དང་
ངན་སེམས་མེད་པའི་ཚོར་བ་ཞིག་སྐྱེ་སྲིད་ན་ཡང་། ཆེས་མཇུག་མཐར་ནད་གདོན་དུས་ལ་
ངེས་པ་མེད་པར་ལྷག་ཡོང་ངེས་པ་དང་བཟོད་དུ་མི་བཏུབ་པའི་སྡུག་བསྔལ་དང་སླུ་བྲིད། བཀྲ་
མི་ཤིས་པའི་བར་ཆད་སོགས་ཀྱིས་ང་ཚོའི་འགོག་སྲུང་གི་སྟ་གོན་ཅི་ཡང་མེད་པའི་སེམས་པ་
འདི་གློ་བུར་དུ་ཡོངས་སུ་སྒྲིབ་ངེས། སྐབས་འདིར། ང་ཚོའི་སེམས་ནང་གི་བདེ་སྐྱིད་ཀྱི་ཚོར་
བ་དེ་ནི་རྫ་མགོའི་སྨུག་སྤྲིན་བཞིན་རང་ཡལ་དུ་གྱུར་འགྲོ་ངེས།
དེར་བརྟེན། ང་ཚོ་མི་རེ་རེར་དབང་བའི་བདེ་སྐྱིད་ཀྱི་བར་སྣང་དུ། སྡུག་གི་རལ་གྲི་ཞིག་
བསྣར་ནས་ཡོད་དེ། དེ་ནི་ནམ་ལྷུང་ཆ་མེད་ཡིན་ཞིང་། མར་ལྷུང་ཡོང་ནས་ང་ཚོའི་སྲུང་སྐྱོབ་
བྱེད་དགོས་པའི་སེམས་པ་ཡོངས་སུ་བརྟོལ་ངེས།
ཕྲུ་གུ་རྣམས་ཀྱིས་ནི་གང་མགྱོགས་སྒོས་མི་དར་མར་འགྱུར་བར་རེ་ལྟོས་བྱེད་ཅིང་དར་
མ་རྣམས་ཀྱིས་ནི་བདེ་སྐྱིད་ཀྱི་ཕྲུ་གུའི་གནས་སྐབས་སུ་སླར་ཡང་ལོག་ཐུབ་ན་སྙམ་ཡོད།
དབུལ་བོ་རྣམས་ནི་མེད་མུག་གི་སྡུག་བསྔལ་གྱིས་མནར་ཅིང་། ཕྱུག་པོ་རྣམས་ནི་དབུལ་
ཕོངས་སུ་འགྱུར་བར་སེམས་ཁུར་གྱིས་ཁེངས་ཡོད། ཁོ་ཚོ་སུ་ཡིན་རུང་ཧུར་བརྩོན་གྱིས་བདེ་
སྐྱིད་དུ་འབོད་པའི་འཛིན་མེད་རེག་མེད་ཀྱི་གཟུགས་བརྙན་ཞིག་འཚོལ་ཞིང་སྙེག་བཞིན་
ཡོད།
སྐབས་རེར་སེམས་ནང་དུ་དད་པ་བྱེད་ས་ཞིག་ཡོད་པའམ་ཡང་ན་ཤེས་རྟོགས་ཤིག་ཡོད་
48

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
པ། ཡང་ན་ཕུགས་བསམ་ཞིག་ཡོད་པར་གྱུར་ཚེ། སེམས་པ་བདེ་ལ་བབས་ནས་སྐྱིད་པའི་སྣང་
བ་སྐྱེ་ངེས། ཡིན་ན་ཡང་འགོག་ཏུ་མེད་པའི་སླུ་བྲིད་ཅིག་གིས་སེམས་ནང་གི་དད་པ་འཇིག་
པར་བྱེད་ཅིང་། གཞུང་ལུགས་དང་མཚན་ཉིད་རིག་པ་ཡང་དོན་གོ་མི་ཆོད་པ་ར་སྤྲོད་བྱེད་
ངེས་པ་དང་། དད་འདུན་པ་དག་གིས་དད་པ་བྱེད་པའི་ལྷ་དེ་ཡང་ཆོམ་སྒྲ་དང་བཅས་རྨང་ནས་
འགྱེལ་ངེས།
དེས་ན་མི་རྣམས་ནི་རྒྱུ་མཚན་འདི་དག་གི་དབང་གིས་སྡུག་བསྔལ་གྱི་གནས་ལས་ཐར་
བ་མེད་པ་ཡིན་ནམ། ངན་སྤྱོད་ཀྱང་རྒྱུ་མཚན་འདི་དག་གི་དབང་གིས་གཡོལ་དུ་མེད་པ་ཞིག་
ཡིན་ནམ། རྟག་བརྟན་གྱི་བདེ་སྐྱིད་དང་དར་རྒྱས། ཡུན་རིང་གི་ཞི་བདེ་བཅས་ནི་རྨི་ལམ་
ཐེངས་གཅིག་ཡིན་ནམ།
དེ་ནི་མ་ཡིན་ཏེ། ངས་ཀུན་ལ་སྤྲོ་སྣང་དང་བཅས་བརྗོད་པར་འདོད་པ་ནི་ང་ཚོར་ངན་
སྤྱོད་གཏན་དུ་མེད་པར་བཟོ་བའི་ཐབས་ཤེས་ཡོད་ཅིང་། ནད་གདོན་དང་དབུལ་ཕོངས་དེ་མིན་
དཀའ་གནས་ཅི་འདྲ་ཞིག་ཡིན་རུང་ང་ཚོ་དང་རིང་དུ་བྲལ་བ་དང་དུས་གཏན་དུ་ང་ཚོའི་ཉེ་
སར་བཅར་མི་ཐུབ་པའི་ཐབས་ཤེས་ཡོད། ང་ཚོར་ད་དུང་མི་རྣམས་ལ་དུས་གཏན་གྱི་ཞི་བདེ་
དང་བདེ་སྐྱིད་ལ་ལོངས་སུ་སྤྱོད་པར་བྱེད་པའི་ཐབས་ཤེས་ཡོད།
དམིགས་འབེན་འདི་མངོན་འགྱུར་ཡོང་དགོས་ན། ཐོག་མ་ནས་ངན་སྤྱོད་ཀྱི་ངོ་བོར་ཡང་
དག་པའི་ངོས་འཛིན་བྱེད་དགོས།
ངན་སྤྱོད་མི་སྤེལ་བའམ་ཡང་ན་ངན་སྤྱོད་ལ་སྣང་ཆུང་བྱེད་པ་ཁོ་ནས་གཏན་ནས་མི་
འདང་སྟེ། ང་ཚོས་ངེས་པར་ངན་སྤྱོད་ཅི་འདྲ་ཞིག་ཡིན་མིན་ལ་ངེས་པ་རྙེད་དགོས། དཀོན་
མཆོག་ལ་གསོལ་བ་བཏབ་ནས་ངན་སྤྱོད་མཐར་སྐྲོད་གཏོང་བ་ཁོ་ནས་ཀྱང་གཏན་ནས་མི་
ཆོག་སྟེ། ཁྱོད་ཀྱིས་ངེས་པར་དུ་ངན་སྤྱོད་སྤེལ་བའི་རྒྱུ་རྐྱེན་བཙལ་ནས་རྙེད་དགོས་པ་དང་
དེར་མ་ཟད་དེ་ལས་བྱུང་བའི་ཉམས་མྱོང་དང་བསླབ་བྱ་དང་ལེན་བྱེད་དགོས།
49

རང་གི་འདོད་པ་ལྟར་གྱི་མི་ཞིག་བྱའོ། །
ཁྱོད་རང་ལ་འཁྲིལ་ཡོད་པའི་ལྕགས་སྒྲོག་དེར་འཁང་ར་དང་ཞེ་སྡང་སྐྱེས་པ་ཙམ་གྱིས་
རྔོ་ཅི་ཡང་མི་ཐོགས་ཏེ། ཁྱོད་ཀྱིས་ཁྱོད་རང་ཅིའི་ཕྱིར་སྒྲོག་ཏུ་ཚུད་པ་ངེས་པར་དུ་རྟོགས་
དགོས། དེར་བརྟེན། ཁྱོད་ཅག་གིས་ངེས་པར་དུ་རང་ཉིད་རང་གི་སྒྲོག་ལས་ཐར་བར་བྱེད་
དགོས་པ་དང་དེ་ནས་རང་རྟོགས་གང་ལེགས་བྱས་ནས་རང་ཉིད་རྣལ་མ་དེ་ལ་རྒྱུས་ལོན་ཡག་
པོ་ཞིག་ལེན་དགོས།
གལ་ཏེ་ཉམས་མྱོང་ནི་སློབ་གྲྭ་ཞིག་ཡིན་ན། ཁྱོད་ངེས་པར་དུ་སྒྲིག་ལམ་བརྩི་བའི་སློབ་
མ་ཞིག་བྱེད་དགོས་ཤིང་། དེར་མ་ཟད་ཁེངས་སྐྱུང་དང་ངང་རྒྱུད་རིང་པོས་སྐོམ་པ་ཆུ་འདོད་
བཞིན་དུ་ཁྱོད་ཀྱི་བློ་སྒོ་འབྱེད་ཐུབ་ལ་ཁྱོད་སེམས་གཙང་མར་བཟོ་ཐུབ་པའི་ཤེས་བྱ་དེ་དག་
ལ་སློབ་སྦྱོང་བྱེད་དགོས། དེའི་རྐྱེན་གྱིས་ང་ཚོས་ངན་སྤྱོད་ལ་གོ་བ་ཡག་པོ་ལོན་ཐུབ་ཚེ། དེ་
ནི་སྟོང་ཁམས་ཆེན་པོ་འདིའི་ནང་གི་སྟོབས་ཤུགས་ཆེས་ཆེ་བ་དེ་མ་ཡིན་པར་མི་ཚེའི་བཤུལ་
ལམ་དུ་ངེས་པར་བརྒྱུད་དགོས་པའི་གོ་རིམ་ཙམ་ཡིན་པ་རྟོགས་ངེས། དེར་བརྟེན་ངན་སྤྱོད་
ཟེར་བ་འདི་ནི་དོན་དངོས་སུ་སློབ་ལ་དགའ་བའི་མི་དེ་དག་གི་དགེ་རྒན་ཡིན་ནོ། །
ངན་སྤྱོད་ནི་ཁྱོད་ཀྱི་གཟུགས་པོའི་ཕྱི་རོལ་ཏུ་གནས་པའི་སྤྱི་མཚན་གྱི་བྱ་དངོས་ཤིག་མ་
ཡིན་པར། ཁྱོད་ཀྱི་ནང་སེམས་ཀྱི་མྱོང་བ་ཞིག་ཡིན། ངང་རྒྱུད་རིང་པོས་རང་རྟོག་དང་རང་གི་
ནང་སེམས་བསྐྱར་སྒྲིག་བྱས་པ་ཡིན་ན། ཁྱོད་ཀྱིས་རིམ་བཞིན་དུ་ངན་སྤྱོད་ཀྱི་འབྱུང་ཁུངས་
དང་ངོ་བོ་རྙེད་ཐུབ་ལ། དེ་ནས་རང་བཞིན་གྱིས་ངན་སྤྱོད་དེ་མཐར་སྐྲོད་གཏོང་ཐུབ། ངན་
སྤྱོད་གང་ཡིན་རུང་ཡོ་བསྲང་བྱས་ཆོག་སྟེ། དེས་བཟོས་པའི་འབྲས་བུ་ཡང་གསབ་བཅོས་བྱས་
ཆོག འདི་ལྟར་རིགས་འདེད་བྱས་ན་ངན་སྤྱོད་ནི་རྟག་བརྟན་ཞིག་མ་ཡིན།
ངན་སྤྱོད་ནི་བྱ་དངོས་ཀྱི་ངོ་བོ་དང་བྱ་དངོས་ཕན་ཚུན་དབར་གྱི་འབྲེལ་བ་མ་རིག་པ་
ལས་བྱུང་བ་ཡིན་ཞིང་ང་ཚོ་ཚུལ་འདིར་རྨོངས་ཚེ་དུས་ནམ་ཡང་ངན་སྤྱོད་ལས་ཐར་ཐབས་
མེད་དོ། །
50

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
འཇིག་རྟེན་འདིའི་ངན་སྤྱོད་ཡོད་རྒུ་མ་རིག་པ་ལས་བྱུང་བ་ཡིན། གལ་སྲིད་ངན་སྤྱོད་
ལས་བསླབ་བྱ་ཐོབ་པ་དང་དེ་དང་ལེན་བྱེད་པར་གྲ་སྒྲིག་བྱས་པ་ཡིན་ན། ང་ཚོ་སྤྱང་གྲུང་ལྡན་
པར་འགྱུར་ངེས་ཤིང་། ངན་སྤྱོད་ཀྱང་དེ་མ་ཐག་མེད་པར་འགྱུར་ངེས། ཡིན་ན་ཡང་། མི་རྣམས་
ངན་སྤྱོད་དུ་ལྟུང་སྟེ། དེ་ལས་ཐོབ་པའི་བསླབ་བྱ་དང་ལེན་མ་བྱས་པ་ཡིན་ན། ངན་སྤྱོད་ནི་དུས་
ནམ་ཡང་ང་ཚོ་དང་རིང་དུ་གྱེས་མི་སྲིད་དོ། །
ངས་ཕྲུ་གུ་ཞིག་ངོ་ཤེས་ཏེ། མཚན་མོ་རེ་རེར་ཁོས་ཨ་མ་དང་མཉམ་དུ་ཉལ་དགོས་ཡོད་
ལ་པྲ་ཚིལ་སྒྲོན་མེ་སྦར་དགོས་ཀྱི་ཡོད་ཅེས་རྙོག་དྲ་ཤོད་ཀྱི་ཡོད། མཚན་ཞིག་ལ་ཁོའི་ཨ་མ་
དོན་ཞིག་གི་ཆེད་དུ་རེ་ཞིག་ལ་ཕྱི་རུ་ཐོན་པ་ན་ཕྲུ་གུ་དེས་འབར་བཞིན་པའི་པྲ་ཚིལ་སྒྲོན་མེ་
ལ་སྤར་བགྲད་བརྒྱབ། དེ་ནས་ཅི་ཞིག་བྱུང་བ་ཀུན་གྱིས་རྟོགས་ཐུབ་སྟེ་དེ་ནས་བཟུང་ཕྲུ་གུ་དེ་
པྲ་ཚིལ་སྒྲོན་མེ་ལ་རྩེད་མོ་གཏན་ནས་མི་རྩེ།
བླུན་རྨོངས་ཀྱི་བྱ་སྤྱོད་ཅིག་བརྒྱུད་ནས་ཕྲུ་གུ་འདིར་ཤེས་བྱ་ཐོབ་ཡོད་དེ་ཁོས་རྙོག་དྲ་མི་
ཤོད་པ་དང་མེ་ནི་ཚ་ཞིང་སྲེག་པ་ཞིག་ཡིན་པ་རྟོགས་ཡོད་པ་རེད། གཏམ་རྒྱུད་འདིས་ཉེས་
སྤྱོད་དང་ངན་སྤྱོད་ཀྱི་ངོ་བོ། དོན་སྙིང༌། མཇུག་འབྲས་བཅས་ལ་གསལ་བཤད་ཡག་པོ་ཞིག་
བྱས་ཡོད་པ་རེད།
ཕྲུ་གུ་འདིས་མེ་ཡི་ངོ་བོ་ཅི་ཞིག་ཡིན་པ་མི་རྟོགས་པས་ན་ཚ་མྱངས་པ་ཇི་བཞིན་དེ་བས་
ཀྱང་ཆེ་བའི་ཕྲུ་གུ་ཀུན་གྱིས་ནི་ཁོ་ཚོས་འཚོལ་སྙེག་བྱེད་པའི་བྱ་དངོས་དེའི་ཁྱད་གཤིས་མི་
རྟོགས་པས་བར་ཆད་ལ་འཕྲད་སྲིད། འདི་གཉིས་དབར་གྱི་ཧེ་བག་ནི་ཕྱི་མ་དེའི་མ་རིག་པ་དང་
ངན་སྤྱོད་ལ་ནི་གཏིང་ཟབ་ཅིང་གོ་བ་ལེན་དཀའ་བའི་རྒྱུ་རྐྱེན་ཡོད་པ་དེ་ཡིན།
ངན་སྤྱོད་དེ་རྣམ་ཀུན་མུན་ནག་ལ་དཔེར་འགོད་པར་བྱེད་པ་དང་། དགེ་སྤྱོད་ནི་འོད་
སྣང་གི་དཔེ་རུ་འགོད་པར་བྱེད། དཔེ་འཇོག་འདི་ནི་དོན་ངོ་མར་དངོས་ཡོད་ཀྱི་གནས་ཚུལ་ངོ་
མ་དེའི་ཚུར་སྣང་ཞིག་ཡིན། འོད་སྣང་འཇིག་རྟེན་ཀུན་ལ་ཁྱབ་ཅིང་། མུན་ནག་ནི་དངོས་པོ་
51

རང་གི་འདོད་པ་ལྟར་གྱི་མི་ཞིག་བྱའོ། །
ཆུང་ཆུང་ཞིག་གིས་འོད་སྣང་སྒྲིབ་རྗེས་ཀྱི་གྲིབ་ནག་ཆུང་ཆུང་ཞིག་ལས་མ་འདས། དེར་བརྟེན།
དགེ་བའི་མཐར་ཐུག་པའི་འོད་སྣང་ནི་འཇིག་རྟེན་འདིའི་གདགས་ངོས་སུ་ཁྱབ་ཡོད་པ་དང་
ཚེ་སྲོག་གི་སྟོབས་ཤུགས་སྐྱེད་པར་བྱེད་ཅིང་། ངན་སྤྱོད་ནི་རང་ཉིད་ཀྱི་འོད་སྣང་རང་གིས་
སྒྲིབ་རྗེས་ཀྱི་གྲིབ་ནག་ཆུང་ཆུང་བརྗོད་རིན་མེད་པ་དེ་ཡིན།
མུན་ནག་གི་མདོག་ནག་པོའི་གོས་ཆེན་གྱིས་འཇིག་རྟེན་གྱི་ཕྱི་ངོས་གཡོགས་ཤིང་། མུན་
པའི་གཏིང་ཇི་ལྟར་ཟབ་ན་ཡང་དེས་ནི་སའི་གོ་ལ་སྒོར་མོ་འདིའི་ཕྱེད་ཀ་ཙམ་ལས་སྒྲིབ་ཐུབ་
མེད་དེ། སྟོང་བའི་ཁམས་ཆེན་པོ་ནི་སྔར་བཞིན་འོད་སྣང་གི་ཀློང་དུ་གནས་ཡོད། ང་ཚོ་རྨི་
ལམ་གྱི་ཞིང་ནས་སད་དུས། དྲོད་འཇམ་གྱི་ཉི་འོད་སྔར་བཞིན་ས་ཆེན་གྱི་གཞི་རུ་འཕྲོས་ཡོང་
ངེས།
ཁྱོད་ཀྱིས་ཤེས་དགོས་པ་ནི་སྐྱོ་སྡུག་དང་བཀྲ་མི་ཤིས་པའི་མུན་པ་དེ་ཁྱོད་ཀྱི་སེམས་
ཁོངས་སུ་འཐིབས་པའི་དུས་དང་། ཁྱོད་ཀྱིས་ངལ་དུབ་དང་དམིགས་ཡུལ་ཅི་ཡང་མེད་པའི་
གོམ་པ་སྤོས་ནས་མདུན་དུ་བསྐྱོད་པའི་དུས། ཁྱོད་ནི་རང་ཉིད་དང་མཐའ་མེད་པའི་བདེ་སྐྱིད་
ཀྱི་འོད་སྣང་གི་བར་དུ་འགྲེང་ཡོད་པས། རང་ལ་གྲིབ་མ་བཟོ་མཁན་ནི་གཞན་མ་ཡིན་པར་
ཁྱོད་རང་ཉིད་ཡིན།
ཉེ་འཁོར་གྱི་མུན་པ་དེ་ནི་གྲིབ་མ་ཙམ་ཡིན་པ་ཇི་བཞིན་སྒྱུ་འཕྲུལ་གྱི་བྱ་དངོས་དེ་དག་
དུས་ཀྱི་མཐའ་ཞིག་ཏུ་རང་ཡལ་དུ་གྱུར་འགྲོ་བ་ལས། དུས་གཏན་དུ་གནས་མི་ཐུབ། དེར་
བརྟེན། ནང་སེམས་ཀྱི་མུན་པ་དེ་ནི་འོད་སྣང་ལ་རེ་སྨོན་བྱེད་ཅིང་འཚར་ལོངས་འབྱུང་བཞིན་
པའི་ནང་སེམས་སུ་འཁྱུག་ཙམ་གྱིས་འཁོར་བའི་གྲིབ་སོ་ཙམ་ཡིན།
"ཡིན་ན་ཡང”ངས་མི་ཁ་ཤས་ཀྱིས་འདི་ལྟར་ལྡོག་འདྲི་བྱེད་པ་ཐོས་བྱུང་སྟེ"ཅིའི་ཕྱིར་
དུ་ངན་སྤྱོད་ཀྱི་མུན་པ་བརྟོལ་དགོས་པ་ཡིན"ཟེར། རྒྱུ་མཚན་གང་ཞེ་ན་ཁྱོད་ཀྱི་མ་རིག་པའི་
དབང་གིས་ཁྱོད་ཀྱིས་འདི་ལྟར་སྒྲུབ་དགོས་བྱུང་ཡོད་པ་དང་། འདི་ལྟར་སྒྲུབ་ཚེ་ཁྱོད་ཀྱིས་
52

● ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ་
དགེ་སྡིག་གི་དབྱེ་བ་རྟོགས་ཐུབ་ཅིང་ཁྱོད་རང་མུན་ནག་ལས་ཐར་རྗེས་འོད་སྣང་ལ་སྔར་བས་
གཅེས་འཛིན་བྱེད་པར་ངེས་སོ། །
ངན་སྤྱོད་ནི་མ་རིག་པའི་ཐད་ཀར་གྱི་འབྲས་བུ་ཡིན་པས། ང་ཚོས་ངན་སྤྱོད་བསྟར་བ་
ལས་ཐོབ་པའི་བསླབ་བྱ་འདང་ངེས་ཤིག་དང་ལེན་བྱས་ན། མ་རིག་པ་གཞི་ནས་མེད་པར་
འགྱུར་ངེས་པ་དང་། ཤེས་རབ་ཀྱིས་དེའི་ཚབ་བྱེད་པར་ངེས། ཡིན་ན་ཡང་། བྱིས་པ་པྲ་ཆལ་
ཅན་དེས་སློབ་གྲྭ་ནས་སློབ་ཁྲིད་ལ་མི་ཉན་པ་བཞིན། མཚམས་རེར་ང་ཚོས་ཉམས་མྱོང་དང་
བསླབ་བྱ་དང་ལེན་མི་བྱེད་ཅིང་། དེ་ཡི་དབང་གིས་རང་ཉིད་མུ་མཐུད་དུ་མུན་པར་གནས་ཤིང་
ན་ཚ་དང་བློ་ཕམ། སྐྱོ་སྡུག་སོགས་ཀྱི་ཆད་གཅོད་གང་མང་མྱང་དགོས།
དེར་བརྟེན། གལ་སྲིད་ཁྱོད་སྦྲུལ་བཞིན་འཁྲིལ་བའི་ངན་སྤྱོད་དང་རིང་དུ་གྱེས་འདོད་ན་
སློབ་སྦྱོང་དང་སློབ་སྦྱོང་བྱ་རྒྱུའི་སྟ་གོན་བྱེད་དགོས་པར་མ་ཟད། ཆོས་ཉིད་ཁ་ཤས་བཞིན་ལས་
དོན་སྒྲུབ་དགོས་ཏེ། གལ་ཏེ་ཆོས་ཉིད་དེ་དག་མེད་ན་ཁྱོད་ལ་ཤེས་རབ་འཛོམས་མི་སྲིད་ལ་རྟག་
བརྟན་གྱི་བདེ་སྐྱིད་དང་ཞི་བདེ་ཡང་ཐོབ་མི་སྲིད། མི་ཁ་ཤས་ཤིག་གིས་རང་ཉིད་མུན་ནག་
གི་ཁང་མིག་ཅིག་ཏུ་བཅུག་ནས་ཕྱི་རོལ་གྱི་འོད་སྣང་ནང་ལོགས་སུ་ཡོང་དུ་མི་འཇུག སྲིད་
འདིའི་ཡོད་དོ་ཅོག་འོད་ཀྱིས་སྣང་ཡོད་ཀྱང་། ཁོའི་ཁང་མིག་ཁོ་ན་མུན་པས་བཟུང་ཡོད་པ་རེད།
དེར་བརྟེན། ཡང་ན་ཁྱོད་ཀྱིས་བདེན་ལུགས་ཀྱི་འོད་སྣང་དང་ལེན་མི་བྱེད་པའམ། ཡང་ན་རང་
གི་མཐའ་སྐོར་དུ་རུབ་ཡོད་པའི་ཕྱོགས་ལྷུང་དང་སྒེར་སེམས། ནོར་འཁྲུལ་བཅས་ཀྱི་ལྕགས་རི་
དེ་བསྒྱེལ་ནས་ག་ས་གང་དུ་ཡོད་པའི་འོད་སྣང་དེ་ནང་དུ་འཕྲོ་རུ་འཇུག་དགོས།
ང་ཚོས་རང་རྟོག་བྱས་པ་བརྒྱུད་ནས་ངན་སྤྱོད་ནི་ངེས་པར་དུ་བརྒྱུད་དགོས་པའི་གོ་རིམ་
ཞིག་ཡིན་པ་དང་རང་གིས་རང་ལ་གཡོགས་པའི་གྲིབ་ནག་ཅིག་ཡིན་པར་ངེས་ཤེས་འདྲོངས་
དགོས། ཁྱོད་ཀྱི་སྐྱོ་སྡུག་དང་བཀྲ་མི་ཤིས་པ་སོགས་ནི་ལྡོག་ཏུ་མེད་པའི་ཆོས་ཉིད་ལས་བྱུང་
བའི་འབྲས་བུ་ཞིག་ཡིན་པ་དང་། དེ་དག་དེ་ལྟར་འབྱུང་དགོས་པ་ནི་ཁྱོད་ཀྱིས་དེ་དག་མྱོང་
53

རང་གི་འདོད་པ་ལྟར་གྱི་མི་ཞིག་བྱའོ། །
འོས་པ་ཞིག་ཡིན་ལ་ཁྱོད་ལ་དེ་དག་མཁོ་བ་ཞིག་ཀྱང་ཡིན། ཐོག་མའི་བཟོད་བསྲན་དེ་དག་
བརྒྱུད་རྗེས་ཁྱོད་ཀྱིས་རིམ་བཞིན་དེ་དག་ལ་ངེས་ཤེས་སྐྱེ་སྲིད་པ་དང་དེ་ནས་ཆེས་མཇུག་
མཐར་རང་ཉིད་སྔར་བས་ཀྱང་སྟོབས་དང་ལྡན་ལ། བློ་རིག་བཀྲ་བ་དང་མཆོག་ཏུ་གྱུར་པ་
ཞིག་ཏུ་བསྒྱུར་ཐུབ།
གནད་འདི་ལ་ཁྱོད་ཀྱིས་ཡང་དག་པའི་གོ་བ་ལོན་ཚེ། གཞི་ནས་རང་གི་ཁོར་ཡུག་
བསྐྱར་བཅོས་བྱེད་ངེས་པ་དང་། ངན་སྤྱོད་མཐའ་དག་དགེ་སྤྱོད་དུ་བསྒྱུར་བ་དང་ལག་ཟུང་
འཇོན་པོ་ཞིག་གིས་རང་གི་མཛེས་སྡུག་ཡིད་འོང་གི་མི་ཚེ་བསྐྲུན་ངེས་སོ། །
ཨེ་མ། མེལ་ཚེ་བ།
ཁྱོད་ནི་རི་མགོ་ནས་བཀྱགས་ཡོང་བའི་སྐྱ་རེངས་ཀྱི་འོད་སྣང་ཡིན་ལ།
འོད་ཟེར་གྱིས་མངགས་ཡོང་བའི་གསེར་མདོག་གི་ཕོ་ཉའང་ཡིན།
ཁྱོད་ཀྱི་ཞབས་ཟུང་རི་མཐོན་པོའི་རྩེ་མོར་འཛེགས་ཡོད་དམ།
འོན་ཀྱང་། ཁྱོད་རང་མུན་ནག་མཐར་སྐྲོད་དུ་འདིར་ཕེབས་པ་ཡིན་ནམ།
ཁྱོད་ཀྱིས་ཁོང་གི་གསུང་སྐད་ཐོས་བྱུང་ངམ།
ངན་སྤྱོད་རྨེག་མེད་དུ་འགྲོ་བའི་སྐད་སྒྲ་དེ་ཐོས་བྱུང་ངམ།
སྐྱ་རེངས་བསླེབས་བྱུང་།
རི་ཀློང་དུ་གསེར་མདོག་གི་སྨིན་མ་བྲིས་བྱུང་ལ།
མག་མོག་གི་ངང་ནས། ལམ་ཕྲན་ཞིག་བརྒྱུད་ནས།
ངས་མི་ཞིག་མུན་ནག་གི་གཏིང་རུམ་ནས་བསླེབས་པ་མཐོང་བྱུང་།
54

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
མུན་པ་སངས་འགྲོ་ངེས་ཏེ།
མུན་ནག་ལ་དགའ་ཞེན་བྱེད་མཁན་དང་འོད་སྣང་ལ་དགའ་མཁན་དག
མཚན་གྱི་མུན་པ་དང་ལྷན་དུ་མེད་པར་འགྱུར་ངེས།
དགའ་འབོད་བྱེད་རོགས།བསླེབ་ལ་ཉེ་བའི་འོད་ཟེར་དེའི་ཆེད་དུ་གཞས་ཤིག་གཏོང་རོགས།

རང་གི་འདོད་པ་ལྟར་གྱི་མི་ཞིག་བྱའོ། །
བསམ་བློ་ཡིས་འཇིག་རྟེན་ཚུར་སྣང་བྱེད་པ།
ཁྱོད་ཀྱི་འཇིག་རྟེན་ཅི་འདྲ་ཞིག་ཏུ་འགྱུར་མིན་དེ་ཐག་གཅོད་བྱེད་མཁན་ནི་ཁྱོད་རང་
ཉིད་ལས་མ་འདས།
འཇིག་རྟེན་འདིའི་བྱ་དངོས་ཡོད་རྒུ་ཁྱོད་རང་ཉིད་ཀྱི་མྱོང་བརྒྱུད་དང་འབྲེལ་བ་དམ་
ཟབ་ཡོད་པ་དང་། ཁྱོད་ཀྱི་འདུ་ཤེས་འཛིན་སྟངས་དང་ཁ་འབྲལ་ཐབས་མེད།
ཁྱོད་ཀྱི་མྱོང་བརྒྱུད་ཀྱིས་ཁྱོད་ཀྱི་ནང་སེམས་ཐག་གཅོད་པར་བྱེད་དེ། སེམས་ཀྱི་ཕྱི་རོལ་
ཏུ་གནས་པའི་བྱ་དངོས་དེ་དག་དུས་ནམ་ཡང་སེམས་ནང་དུ་མངོན་མཚོན་འབྱུང་བར་བྱེད།
ཁྱོད་ཀྱིས་ཤེས་པ་མཐའ་དག་ཁྱོད་རང་གི་མྱོང་བརྒྱུད་ལས་ཐོབ་པ་དང་། ཁྱོད་ཀྱིས་ཤེས་
པར་འགྱུར་བ་མཐའ་དག་ཀྱང་ངེས་པར་དུ་ཁྱོད་ཀྱི་མྱོང་བརྒྱུད་ཀྱི་སྒོ་ཆེན་ནང་ནས་འཛུལ་
དགོས་ཤིང་།དེ་ནས་གཞི་ནས་ཁྱོད་ཀྱི་འཇིག་རྟེན་གྱི་ཆ་ཤས་ཤིག་ཏུ་འགྱུར་ངེས།
ཁྱོད་ཀྱི་བསམ་བློ་དང་འདོད་པ། ཕུགས་བསམ་བཅས་ཀྱིས་ཁྱོད་ཀྱི་འཇིག་རྟེན་དེ་གྲུབ་
ཡོད། ཁྱོད་ལ་མཚོན་ནས་བཤད་ན། མཛེས་ཤིང་སྡུག་ལ་བདེ་ཞིང་སྐྱིད་པའམ། ཡང་ན་དམེ་
ཞིང་བཙོག་ལ་སྡུག་ཅིང་སྐྱོ་བའི་འཇིག་རྟེན་འདིའི་བྱ་དངོས་ཡོད་རྒུ་ཁྱོད་ཀྱི་སེམས་ནང་དུ་
བསྡུས་ཆོག
ཁྱོད་ཀྱིས་རང་གི་བསམ་བློར་བརྟེན་ནས་རང་ཉིད་ཀྱི་འཚོ་བ་དང་འཇིག་རྟེན་བསྐྲུན་
པར་བྱེད་པའམ་ཡང་ན་དེ་རང་ནག་ནོག་བཟོ་བར་བྱེད། ཁྱོད་ཀྱིས་བསམ་བློ་ཡི་སྟོབས་ཤུགས་
56

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ལ་བརྟེན་ནས་ནང་སེམས་ཀྱི་འཇིག་རྟེན་བསྐྲུན་པར་བྱེད་པ་ནང་བཞིན་ཁྱོད་ཀྱིས་ཀྱང་རང་
གི་ཕྱིའི་འཚོ་བ་དང་ཁོར་ཡུག་ལ་ཡང་དེ་དང་བསྟུན་ནས་སྙོམས་སྒྲིག་བྱས་ཆོག་པ་རེད།
ཁྱོད་ཀྱི་སེམས་ནང་གི་འཇིག་རྟེན་དུ་ཅི་ཞིག་ཡོད་ན་ཡང་། ཁྱོད་ཀྱིས་སེམས་ཀྱི་ཕྱི་རོལ་
ནས་རང་གི་ནང་སེམས་ལ་རང་ངོས་ནས་སྙོམས་སྒྲིག་བྱེད་བཞིན་ཡོད།
མི་གཙང་ནག་ནོག་དང་སྦགས་བཙོག་གིས་ཁེངས་ཤིང་། སྒེར་འཛིན་ཆེ་བའི་སེམས་
པ་ཅན་དེར་ནི་བར་ཆད་མང་ལ་གོད་ཆག་མང་བ་ངེས་གཏན་ཡིན། སྤྱི་སེམས་ཆེ་ཞིང་
དྭངས་གཙང་གི་སེམས་པ་ཅན་དེར་ནི་བདེ་སྐྱིད་དང་དར་རྒྱས་ཡོང་བ་ཡང་ངེས་གཏན་ཡིན།
སེམས་པ་རེ་རེས་དམིགས་བསལ་གྱི་བྱ་དངོས་རེ་རེ་ཚུར་དྲངས་ཡོང་ངེས་ཡིན། གནད་འདི་
རྟོགས་པ་ཡིན་ན། བླ་མེད་མཆོག་གྱུར་གྱི་ཆོས་ཉིད་ཀུན་ལ་ཁྱབ་ཡོད་པ་ཁས་བླངས་པ་རེད།
འཚོ་བའི་ནང་གི་དྲང་ལྡོག་ཕྱོགས་ཀྱི་དོན་ཅི་ཡིན་རུང་མི་ཞིག་གི་ནང་སེམས་ཀྱི་ཀུན་
སློང་གིས་ཚོད་འཛིན་བྱེད་བཞིན་ཡོད། མི་རེ་རེའི་ནང་སེམས་ནི་ཉམས་མྱོང་དང་བསམ་བློ་
རྙོག་འཛིང་གིས་ཟུང་དུ་སྦྲེལ་བ་ཞིག་ཡིན་པ་དང་། གཟུགས་པོ་ནི་ནང་སེམས་ཕྱི་རུ་མངོན་
བྱེད་ཀྱི་རྟེན་གཞི་ཙམ་ཡིན།
དེར་བརྟེན། ཁྱོད་ཀྱི་བསམ་བློའི་གནས་སྟངས་ཅི་འདྲ་ཡིན་པ་དེས་ཁྱོད་རང་ཉིད་ཀྱི་
གནས་སྟངས་ཅི་འདྲ་ཡིན་པ་དེ་ཐག་གཅོད་བྱེད་བཞིན་ཡོད། ཁོར་ཡུག་གི་རྣམ་པ་དེ་སྤྲོ་བག་
དོད་པོ་ཞིག་ཡིན་ན་ཡང་འདྲ། ཡང་ན་ཉོབ་ཅིང་དུབ་པ་ཞིག་ཡིན་ཡང་འདྲ། ཁྱོད་ཀྱི་བསམ་བློ་
ཡིས་རྣམ་པ་དེ་དག་བེད་སྤྱད་ནས་ཁྱོད་ཀྱི་ནང་སེམས་ལ་ཕྱི་གོས་ཤིག་སྒྲོན་པར་བྱེད་ངེས།
"འབྲས་བུ་ཡོད་རྒུ་ང་ཚོའི་བསམ་བློ་ཡི་ཐོན་དངོས་ཡིན" ཞེས་བསམ་བློ་དངོས་པོ་ཡོད་
དོ་ཅོག་ཏུ་ཁྱབ་ཡོད་ཅིང་། བསམ་བློ་ལས་འཇིག་རྟེན་སྣ་ཚོགས་སྐྱེ་བར་སངས་རྒྱས་ཀྱིས་
གསུངས་ཡོད། བཤད་སྟངས་གཞན་ཞིག་གིས་བཤད་ན་འདི་ལྟ་སྟེ། གལ་ཏེ་མི་རྣམས་ཀྱིས་
དགའ་སྤྲོའི་ངང་འཚོ་བ་རོལ་བཞིན་པ་གཞིར་བཞག་ཚེ། མི་རྣམས་དགའ་སྤྲོས་ཁེངས་པའི་
བསམ་བློ་ཞིག་ལ་བརྟེན་ནས་འཚོ་བ་རོལ་བཞིན་ཡོད་པས་ཡིན། ཡང་གལ་ཏེ་མི་རྣམས་སྐྱོ་
57

རང་གི་འདོད་པ་ལྟར་གྱི་མི་ཞིག་བྱའོ། །
སྡུག་ངང་འཚོ་བཞིན་ཡོད་པ་གཞིར་གཞག་ཚེ། ཁོ་ཚོ་མཁྲེགས་འཛིན་དང་གསོན་ཤུགས་ཅི་
ཡང་མེད་པའི་བསམ་བློ་ཞིག་ལ་བརྟེན་ནས་འཚོ་བ་རོལ་བཞིན་ཡོད་པས་སོ། །
མི་ཞིག་སྐྲག་དངངས་སམ་འཇིགས་མེད། ཡང་ན་བླུན་རྨོངས་སམ་གྲུང་པོ། ཡང་ན་
སེམས་ཁ་བདེ་མིན་གང་རུང་དུ་ཡོད་ཀྱང་། ཁོ་དེ་ལྟར་ཡོད་པའི་རྒྱུ་རྐྱེན་ནི་ཁོ་རང་གི་ནང་
སེམས་ཀྱི་རྣམ་པ་དེ་ལ་རག་ལས་པ་ལས། ཕྱི་རོལ་གྱི་ཁོར་ཡུག་ལ་རག་ལས་ཡོད་པ་མ་རེད།
“ཁྱོད་ལྟར་ན་ཕྱི་ཡི་ཁོར་ཡུག་གིས་ནང་སེམས་པ་ལ་ཤུགས་རྐྱེན་མེད་ཟེར་རམ། "མི་ཁ་ཤས་
ཀྱིས་ང་ལ་འདི་ལྟར་ལྡོག་འདྲི་བྱེད་ངེས། མ་གཞིར་ངས་བསྟན་དོན་དེ་འདྲ་མ་ཡིན་ཏེ། གལ་
སྲིད་ཁྱོད་ཀྱིས་ཁོར་ཡུག་གིས་རང་ལ་ཤུགས་རྐྱེན་ཐེབས་སུ་བཅུག་པ་ཡིན་ཚེ་དེས་ཁྱོད་ལ་
ཤུགས་རྐྱེན་ཡོད་ངེས་ཏེ་ངས་གནད་འདི་གསལ་བོར་རྟོགས་བཞིན་ཡོད།
ཁོར་ཡུག་གིས་ཁྱོད་ལ་ཁ་ལོ་བསྒྱུར་ཐུབ་ཡོད་པ་ནི་ཁྱོད་ཀྱིས་བསམ་བློ་ཡི་ངོ་བོ་དང་སྤྱོད་
སྒོ། ནུས་མཐུ་སོགས་ལ་ཡང་དག་པའི་ངོས་འཛིན་བྱུང་མེད་པས་ཡིན།
ཕྱི་ཡི་བྱ་དངོས་དག་ལ་འཚོ་བ་གསར་འཛུགས་སམ་དེ་ལ་གཏོར་བརླག་གཏོང་བའི་
སྟོབས་ཤུགས་ཡོད་པར་ཁྱོད་རང་ཡིད་ཆེས་ཡོད་ན། ཁྱོད་ཀྱིས་དེ་བཞིན་དུ་ཕྱི་ཡི་བྱ་དངོས་
འདི་དག་ལ་བསྟུན་ཅི་ཐུབ་བྱེད་ངེས་ཤིང་། དེར་མ་ཟད་ཁྱོད་རང་བྱ་དངོས་འདི་དག་གི་བྲན་དུ་
གྱུར་ནས་དེ་དག་ཁྱོད་ཀྱི་བཀོད་འདོམས་པ་ཡིན་པར་ཆ་རྐྱེན་ཅི་ཡང་མེད་པར་ཁས་ལེན་སྟེར་
བཞིན་ཡོད། དེར་བརྟེན། བྱ་དངོས་དེ་དག་ལ་མ་གཞིར་རང་སྟེང་ན་མེད་པའི་སྟོབས་ཤུགས་
སྤྲོད་མཁན་ནི་ཁྱོད་ཡིན་པ་ལས་གཞན་མ་ཡིན། དུས་མཚུངས་སུ་དངོས་ཡོད་ཀྱི་འཚོ་བའི་
ནང་ཁྱོད་ཀྱིས་ཁོར་ཡུག་ལ་འདི་འདྲའི་སྟོབས་ཤུགས་ཤིག་སྤྲད་པར་མ་ཟད། བསམ་བློའི་ནང་
དུ་དགའ་སྐྱོ་དང་། འཇིགས་སྐྲག རེ་བ། སྟོབས་སམ་ཉམ་ཆུང་སོགས་ཀྱི་སྟོབས་ཤུགས་དེ་དག་
ཀྱང་སྤྲད་ཡོད་པ་རེད།
ང་ལ་ངོ་ཤེས་གཉིས་ཡོད་པ་ལས་ཁོ་གཉིས་ལོ་གཞོན་དུས་སུ་ལོ་གང་མང་ལ་བསགས་
པའི་རྒྱུ་ནོར་ཚང་མ་རྩྭ་མགོའི་ཟིལ་བ་བཞིན་མེད་པར་གྱུར་སོང་། དེ་ལས་མི་གཅིག་ནི་སྐྱོ་
58

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
སྡུག་ཚད་མེད་པས་མནར་ནས་ཉིན་མཚན་རྟག་ཏུ་བློ་འགྱོད་དང་འཁོན་སེམས། ཞེ་ཕམ་
བཅས་ཀྱིས་འཚོ་བ་རོལ།
གཞན་ཞིག་ནི་དེ་ལས་ལྡོག་སྟེ། ཉིན་དེའི་ཞོགས་པར་ཚགས་པར་ཐོག་ནས་རང་གི་
དངུལ་བཅོལ་ཡོད་པའི་དངུལ་ཁང་དེ་མ་རྩ་ཡོངས་སུ་བརྡིབས་པ་དང་རང་ཉིད་ཀྱི་བཅོལ་
དངུལ་ཡོད་ཚད་ཆུ་ཁའི་ཝུ་བར་གྱུར་པའི་གཏམ་ངན་ཐོས་རྗེས། སེམས་ལྷོད་ལ་བབས་ནས་
“འོ། ད་ནི་ཅི་ཡང་མེད་པར་གྱུར་སོང་། སེམས་ཁུར་དང་སྡུག་བསྔལ་བ་ཙམ་གྱིས་ནི་ཤོར་བའི་
དངུལ་སྒོར་བསྐྱར་དུ་ཐོབ་མི་སྲིད་པས། ལས་ཀར་ཧུར་ཐག་འབད་ཐག་བྱས་ན་གཞི་ནས་ནོར་
ལོངས་སྤྱོད་འཛོམས་ཐུབ"ཅེས་བཤད།
དེ་ལྟར་ཁོ་རང་ལ་དཔའ་གདེང་སླར་ཡང་རྒྱས་ཤིང་རང་གི་ལས་གནས་སུ་ཕྱིར་ལོག་
ནས་ཡུན་རིང་མ་འགོར་བར་གྱོང་གུད་ཤོར་བའི་དངུལ་དེ་དག་སླར་ཡང་གསོག་ཐུབ་པ་བྱུང་
སོང་། དེ་ལས་མི་གཞན་པ་དེ་ནི་དངུལ་བརླག་པའི་སྡུག་བསྔལ་གྱིས་ཡོངས་སུ་མནར་བ་དང་། རང་
གི་ལས་ཐོད་པའི་ཁ་ཡིག་མི་ཡག་པར་འཁང་ར་བྱས་ནས་བསྡད་པས་ཆེས་མཐའ་མར་ཡང་
དཀའ་གནས་ལས་ཐར་ཐུབ་མེད།
དངུལ་སྒོར་ཤོར་བའི་དོན་དེ་སྡུག་གི་མུན་པ་མཐའ་མེད་དུ་འཐིབས་པར་མཐོང་བའི་མི་
ལ་མཚོན་ན་རྡུང་རྡེག་ཚ་ནན་ཐེབས་ཡོད་པ་གདོན་མི་ཟ། ཡིན་ན་ཡང་། མི་ཁ་ཤས་ལ་མཚོན་
ན། འདི་ནི་བདེ་སྐྱིད་ཀྱི་བརྡ་རྟགས་ཤིག་ཏུ་གྱུར་ཡོད་དེ། སྤྲོ་སྣང་གིས་དོན་འདི་ལ་གདོང་
གཏད་ན་དུས་ནམ་ཡིན་ཡང་རེ་བ་མེད་པར་མི་འགྱུར་བར་མ་ཟད། རང་ཉིད་གང་ནས་འགྱེལ་
ན་དེ་ནས་ཡར་ལངས་པར་རང་གིས་རང་ལ་སྐུལ་ལྕག་གཏོང་བཞིན་ཡོད།
གལ་ཏེ་ཁོར་ཡུག་ལ་མི་ཉིད་བདེ་ལ་འགོད་པ་དང་སྡུག་ལ་སྦྱོར་བའི་ནུས་པ་ཡོད་པ་ཡིན་
ན། དེ་ནི་མི་ཐམས་ཅད་ལ་འདྲ་མཉམ་ཡིན་ངེས། འོན་ཀྱང་དོན་དངོས་སུ་ཁོར་ཡུག་གཅིག་
འདྲ་ཞིག་མི་ཁ་ཤས་ལ་མཚོན་ན་མཐུན་རྐྱེན་དུ་འགྱུར་ངེས་པ་དང་ཡང་མི་ཁ་ཤས་ལ་མཚོན་
ན་རྐྱེན་ངན་དུ་འགྱུར་དུས་ཀྱང་ཡོད། འདི་ལས་རྟོགས་ཐུབ་པ་ནི་ཁོར་ཡུག་གི་བཟང་ངན་ནི་
59

རང་གི་འདོད་པ་ལྟར་གྱི་མི་ཞིག་བྱའོ། །
ཁོར་ཡུག་རང་སྟེང་གིས་འཇོག་པ་ཞིག་མ་ཡིན་པར་ཁོར་ཡུག་འདིར་གནས་པའི་མི་དེ་ལ་རག་
ལས་པ་ཞིག་ཡིན་པ་དེ་རེད།
གནད་འདིར་ཁྱོད་ལ་ངེས་ཤེས་ཡོད་ཚེ། ཁྱོད་ཀྱིས་གཞི་ནས་རང་གི་བསམ་བློར་གཅུན
སྡོམ་བྱས་ཆོག་པ་དང་། རང་ལ་ཚོད་འཛིན་དང་སེམས་ཁམས་ལེགས་སྒྲིག དེ་མིན་རང་གི་
ནང་སེམས་ཀྱི་ཕོ་བྲང་བསྐྱར་འཛུགས་བཅས་བྱས་ཆོག་པ་རེད། གོ་རིམ་འདིའི་ནང་དུ་ཁྱོད་
ཀྱིས་སྤྱོད་སྒོ་མེད་པའམ་ལྷག་མར་གྱུར་པའི་དངོས་པོ་དག་རྒྱབ་ཏུ་བསྐྱུར་དགོས་པ་དང་། སྤྲོ་
སྐྱིད་དང་ཞི་བདེ། སྟོབས་ཤུགས་དང་གསོན་ཤུགས། ངར་སེམས་དང་དུང་སེམས། མཛེས་སྡུག་
དང་རྟག་བརྟན་སོགས་ནང་སེམས་སུ་འདྲེན་དགོས། དེ་ལྟར་སྒྲུབ་ཐུབ་ཚེ། ཁྱོད་རང་གཞི་ནས་
སྤྲོ་ཞིང་ལྷོད་ལ། གསོན་ཤུགས་དང་བདེ་ཐང་ལྡན་པ་དང་། སེམས་ནང་དུ་ངར་སེམས་དང་
བརྩེ་སེམས་ཀྱིས་ཁེངས་ནས། དུས་ནམ་ཡང་ཡིད་དུ་འོང་བའི་མི་ཞིག་ཏུ་འགྱུར་ངེས།
ང་ཚོས་རང་ཉིད་བསམ་བློ་ཡི་གོས་ལྭའི་ཁུད་དུ་བཏུམས་ནས་དོན་རྐྱེན་སྣ་མང་སེམས་
ཀྱི་ཕྱི་རུ་འཇོག་ཐུབ་པ་བཞིན། ང་ཚོས་འཇིག་རྟེན་འདིའི་ཕྱི་ཚུལ་གྱི་བྱ་དངོས་ཡོད་རྒུ་རང་གི་
ཉེ་འཁོར་དུ་བསྐོར་ནས་འཇོག་ཐུབ། བྱ་དངོས་འདི་དག་ལས་མི་ཁ་ཤས་ཀྱིས་འཆམ་མཐུན་
དང་མཛེས་པ་མཐོང་ཐུབ་པ་དང་། མི་ཁ་ཤས་ཀྱིས་འགལ་ཟླ་དང་བཙོག་པ་མཐོང་ཐུབ།
ཉིན་ཞིག་ལ། སྤྲོ་སེམས་ཀྱིས་བརྟས་པའི་རང་བྱུང་ཚན་རིག་པ་ཞིག་ཁམས་གཡེང་དུ་
ཞིང་གྲོང་གི་ལམ་ཕྲན་ཞིག་ཏུ་སྐྱོད་སྐབས། ཁོས་ཞིང་ར་ཞིག་གི་མཐའ་ནས་ཚྭ་ཆུའི་རྫིང་བུ་
ཞིག་མཐོང་།
ཕྲ་མཐོང་ཤེལ་མིག་གི་འོག་ནས་ཆུ་ཡི་སྤུས་ཀ་ལ་བརྟག་ཞིབ་བྱེད་བདེ་ཆེད་ཁོས་དམ་
བུ་ཆུང་ཆུང་ཞིག་ཏུ་རྫིང་བུའི་ནང་གི་ཆུ་བླུགས། སྐབས་དེར་ཁོས་རང་གི་འགྲམ་དུ་ཞིང་པའི་
བུ་ཕྲུག་ཅིག་ལངས་བསྡད་ཡོད་པ་མཐོང་བ་དང་དེ་ནས་དེ་དང་གླེང་མོལ་བྱས། ཁོས་ཕོ་དེ་ལ་
རྫིང་བུ་འདིའི་ནང་དུ་བགྲང་ལས་འདས་པའི་ཁྱད་མཚར་གྱི་རྣམ་པ་མང་པོ་ཡོད་པ་རེད་ཅེས་
བཤད། “གལ་སྲིད་ང་ཚོར་སྤྱང་གྲུང་དང་ཡོ་བྱད་འདང་ངེས་ཤིག་ཡོད་ཚེ། ང་ཚོས་རྫིང་བུ་
60

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
འདིའི་ནང་དུ་འཇིག་རྟེན་མི་འདྲ་བ་ཁྲི་མ་འབུམ་ཡོད་པ་རྟོགས་ཐུབ་ངེས།”ཁོས་དེ་ལྟར་བཤད།
གཞུང་དྲང་བབ་ཆགས་ཀྱི་ཕོ་དེས་ཉན་རྗེས་ཅི་ཞིག་ལ་བསམ་བློ་གཏོང་བའི་ཉམས་ཀྱིས“ངས་
ཆུ་ནང་དུ་སྦལ་ལྕོང་མང་པོ་ཡོད་པ་ཤེས་ཡོད་དེ། ངས་ལས་སླ་པོས་དེ་དག་འཛིན་ཐུབ”ཅེས་
བཤད།
རང་བྱུང་ཚན་རིག་པ་ཡི་ཀླད་པའི་ནང་དུ་རང་བྱུང་ཁམས་ཀྱི་ཤེས་བྱས་ཡོངས་སུ་གང་
ཡོད་པས་ཁོས་རྫིང་བུ་ལས་མཐོང་བ་ནི་རང་བྱུང་ཁམས་ཀྱི་མཛེས་སྡུག་དང་འཆམ་མཐུན་
ཡིན། ཡིན་ན་ཡང་ཤེས་པའི་བློ་སྒོ་ཡོངས་སུ་ཕྱེས་མེད་པའི་ཕྲུ་གུ་ཞིག་ལ་མཚོན་ན་ཁོའི་མཐོང་
ལམ་དུ་རྫིང་བུ་ནི་ཆུ་འཁྱིལ་ཙམ་ལས་མ་འདས།
ནམ་རྒྱུན་རང་གི་ཁམས་དང་བསྟུན་ནས་སྐྱོད་པའི་ཡུལ་སྐོར་པས་མངོན་སུམ་འཛེམ་
མེད་ངང་རི་སྐྱེས་མེ་ཏོག་ལ་རྡོག་བརྫིས་གཏོང་ན་ཡང་། དམངས་ཕལ་བའི་མཐོང་ལམ་དུ་མེ་
ཏོག་དེ་རིགས་ནི་ལྷ་ཡུལ་ནས་ཕེབས་པའི་ཕོ་ཉ་ལྟ་བུ་རེད།
མི་ཕལ་ཆེ་བའི་མཐོང་ལམ་དུ་རྒྱ་མཚོ་ནི་མུ་མཐའ་མེད་པའི་ཆུ་གཏེར་ཞིག་ཏུ་མཐོང་བ་
དང་། མཚོ་ངོས་སུ་བགྲོད་པའི་གྲུ་གཟིངས་ནི་ངེས་མེད་དུ་རླབས་ཀྱིས་བདས་ཏེ་ཆག་སྒོ་འབྱུང་
སྲིད་པར་སྙམ་ཡོད། ཡིན་ན་ཡང་། རོལ་མོ་མཁས་ཅན་གྱི་མཐོང་ལམ་དུ། རྒྱ་མཚོ་ནི་གསོན་
ཉམས་ཀྱིས་ཁེངས་པ་ཞིག་ཡིན་ཏེ། རྒྱ་མཚོའི་ཟིན་དུ་མེད་པའི་འགྱུར་བ་དེ་དག་ལས་མཆོག་
ཏུ་གྱུར་ཅིང་འཆམ་ཞིང་མཐུན་པའི་རོལ་མོའི་དབྱངས་རྟ་ཐོས་བཞིན་ཡོད།
དམངས་ཕལ་བའི་མཐོང་ལམ་དུ་སྣང་བའི་ཆག་སྒོ་དང་ཡིད་རྨོངས་པར་བྱེད་པའི་བྱ་དངོས་
དེ་དག་ལས། མཚན་ཉིད་རིག་པ་སྨྲ་བ་ཡིས་རྒྱུ་འབྲས་ཀྱི་འབྲེལ་བ་དམ་ཟབ་ཅིག་མཐོང་ཡོང་།
ང་ཚོས་རང་གི་བསམ་བློས་བྱ་དངོས་སྣ་ཚོགས་ལ་ལྟ་རྟོག་བྱེད་པ་ནང་བཞིན། ང་ཚོས་
རང་གི་བསམ་བློས་མི་གཞན་གྱི་ནང་སེམས་ལ་ཡང་ལྟ་ཞིབ་བྱེད་བཞིན་ཡོད།
དོགས་པ་ཅན་གྱི་མིག་ལམ་དུ་མི་ཚང་མར་དོགས་པ་སྐྱེས་པ་དང་། གཡོ་སྒྱུ་ཅན་གྱི་མི་དེ་
ནི་གཞུང་དྲང་བའི་མི་ཞིག་རྩ་བ་ནས་ཡོད་མི་སྲིད་པར་ཡིད་ཆེས་བཞིན་ཡོད་པར་བརྟེན་རང་
61

རང་གི་འདོད་པ་ལྟར་གྱི་མི་ཞིག་བྱའོ། །
ཉིད་བློ་བདེ་བག་ཕེབས་ཡོང་བཞིན་ཡོད། ཕྲག་དོག་ཅན་གྱིས་ནི་མི་ཐམས་ཅད་ཕྲག་དོག་གི་
དབང་དུ་གྱུར་ཡོད་པར་མཐོང་ཞིང་། སེར་སྣ་ཅན་གྱིས་ནི་རང་གི་དངུལ་སྒོར་དེར་མི་ཐམས་
ཅད་ཧམ་སེམས་སྐྱེ་བཞིན་ཡོད་པ་མཐོང་། རང་གི་དགེ་སེམས་བཙོང་ནས་རྒྱུ་ནོར་ལོངས་
སྤྱོད་འཛོམས་མཁན་གྱི་མི་དེས་ནི་གཉིད་ཉལ་བའི་གནས་སྐབས་སུ་ཡང་སྔས་མགོའི་འོག་ཏུ་
དཀྲུམ་མདའ་ཆུང་ངུ་ཞིག་བཞག་ཡོད་དེ། ཁོའི་སེམས་ནང་དུ་འཇིག་རྟེན་འདིར་དགེ་སེམས་
ཅི་ཡང་མེད་པའི་མི་མང་པོ་ཞིག་གིས་ཁོའི་རྒྱུ་ནོར་འཕྲོག་རྩིས་བྱེད་བཞིན་ཡོད་པར་སྙམ་
བཞིན་ཡོད། དེ་དང་མཚུངས་པར། མ་རབས་ཀྱི་གནས་སུ་ལྷུང་ཞིང་འདོད་སྲེད་ཅན་གྱི་མི་
དེས་ནི་མི་གཞན་པ་ཐམས་ཅད་ཀྱང་ཚུལ་འཆོས་ཅན་འབའ་ཞིག་ཏུ་མཐོང་བཞིན་ཡོད།
ཕྱོགས་གཞན་ཞིག་ནས་བཤད་ན། བརྩེ་སེམས་ལྡན་པའི་མི་དེས་ནི་དུས་དང་རྣམ་པ་
ཀུན་ཏུ་བྱ་དངོས་ཀུན་ལ་བྱམས་སྙིང་རྗེ་སྒོམ་སྲིད་པ་དང་། གཞུང་དྲང་ཞིང་། མི་གཞན་ལ་
ཡིད་ཆེས་པའི་མི་དེ་ནི་དོགས་པ་ཟ་བའི་དཀའ་གནས་སུ་ལྷུང་མི་སྲིད། གཤིས་ཀ་འཇམ་ཞིང་
དགེ་བར་མོས་ལ་གཞན་ལ་རོགས་རམ་བྱེད་པར་དགའ་བའི་མི་དེས་ནི་ཕྲག་དོག་ཟེར་བ་ཅི་
འདྲ་ཞིག་ཡིན་པ་མི་ཤེས། མཆོག་གྱུར་བླ་མེད་ཟེར་བ་ཅི་འདྲ་ཞིག་ཡིན་མིན་སེམས་ཀྱིས་ཤེས་
མཁན་དེས་ནི་ཐ་ན་དུད་འགྲོ་ཡི་ཐོག་ནས་ཀྱང་ཚེ་སྲོག་གི་བླ་མེད་མཆོག་གྱུར་དེ་མཐོང་ཐུབ།
རྒྱུ་འབྲས་ཀྱི་ཆོས་ཉིད་ལྟར་ན། མི་སུ་ཡིན་ཡང་རང་གི་ཁྱད་གཤིས་དེར་དགའ་པོ་ཡོད་
པས། ཁོ་ཚོ་རང་དང་འདྲ་མཚུངས་ཡིན་པའི་མི་ལ་འབྲེལ་འདྲིས་བྱ་རྒྱུར་མོས་པ་ཡོད་པ་རེད།
"རིགས་མཐུན་དུད་འགྲོ་ཁྱུ་གཅིག་འདུ། །སྤྱོད་མཐུན་མི་རྣམས་ལྷན་ཅིག་འཛོམས།།
ལེགས་བཤད་འདི་ལ་གཏིང་ཟབ་པའི་དངོས་ཡོད་ཀྱི་དོན་སྙིང་ལྡན་ཏེ། རྒྱུ་མཚན་ནི་བསམ་
བློའི་འཇིག་རྟེན་ཡིན་ན་ཡང་འདྲ་དངོས་པོའི་འཇིག་རྟེན་ཡིན་ན་ཡང་འདྲ་མི་རྣམས་ནི་རང་
དང་རིགས་མཚུངས་ཡིན་པ་དག་དང་མཉམ་གནས་བྱེད་པར་དགའ།
ཁྱོད་ཀྱིས་རང་ཉིད་ལ་དགེ་སེམས་ཤིག་ཡོད་པར་འདོད་དམ།
དེས་ན་ཁྱོད་ཀྱིས་གཞན་ལ་དགེ་སེམས་འཆང་རོགས།
62

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ཁྱོད་ཀྱིས་གཞན་པས་རང་ལ་ལྷག་བསམ་དཀར་འདོད་དམ།
དེས་ན་ཁྱོད་ཀྱིས་གཞན་ལ་ལྷག་བསམ་དཀར་པོ་འཆང་རོགས།
ཁྱོད་ཀྱིས་ཅི་ཞིག་ཕར་སྤྲད་པ་ཡིན་ན། དེ་བཞིན་དུ་ཁྱོད་ལ་ཅི་ཞིག་ཚུར་འཐོབ་ངེས།
ཁྱོད་ཀྱི་འཇིག་རྟེན་ནི་ཁྱོད་རང་ཉིད་ཚུར་སྣང་བྱུང་བ་ཞིག་ཡིན།
གལ་སྲིད་ཁྱོད་ལ་སྔར་ལས་ཀྱང་བདེ་སྐྱིད་ལྡན་པའི་འཇིག་རྟེན་ཞིག་ཏུ་འཚོ་བ་རོལ་
བའི་བློ་འདོད་ཡོད་ན། ཁྱོད་རང་ད་ལྟ་ཉིད་དུ་བདེ་སྐྱིད་ཀྱི་འཇིག་རྟེན་དེ་འདྲ་ཞིག་ཏུ་སྐྱོད་
ཆོག་ལ་དེ་རང་ཉིད་ལ་དབང་བར་བྱས་ཆོག ཡིན་པ་ནི་བདེ་སྐྱིད་ཀྱི་འཇིག་རྟེན་དེ་འདྲ་ནི་
ཁྱོད་ཀྱི་ནང་སེམས་ཀྱི་ཟབ་སར་བག་ལ་ཉལ་ཡོད་ཅིང་ཁྱོད་ཀྱིས་བཙལ་ཅིང་རྙེད་ནས་དབང་
དུ་བསྒྱུར་བར་སྒུག་བསྡད་ཡོད།
མི་རྣམས་ཀྱིས་ངག་ནས་བྱུང་རྒྱལ་དུ་སྨྲ་བར་ཁྱོད་རང་ཧོལ་རྒྱུགས་ཀྱིས་རྗེས་འབྲངས་
བྱེད་མི་དགོས། རྒྱུ་མཚན་ནི་དག་པའི་ཞིང་ཁམས་ཟེར་བ་དེ་ཁྱོད་ཀྱི་ཡ་ཆུང་གངས་དཀར་
སེམས་དབུས་ན་ཡོད་པས་ཡིན།
ཁྱོད་རང་གནད་འདི་ལ་ངེས་པར་དུ་ཡིད་ཆེས་དགོས་ཏེ། དོགས་པ་རྟ་རྔ་ཙམ་ཡང་མི་
སྐྱེ་བར་དེ་ལ་ཡིད་ཆེས་གྱིས། དེ་ནས་བསམ་གཞིགས་ཞིབ་ཕྲ་བཏང་ནས་རང་གིས་གནས་
ལུགས་འདིའི་མཐིལ་ཡོངས་སུ་བརྟོལ་བའི་བར་དུ་དེ་ལྟར་སྒྲུབ་དགོས།
དེ་ནས། ཁྱོད་ཀྱིས་རང་གི་ནང་སེམས་ཀྱི་འཇིག་རྟེན་དེར་གཙང་སྦྲ་དང་འཛུགས་སྐྲུན་
བྱེད་པར་རྩོམ་དགོས། གོ་རིམ་འདིའི་ཁྲོད་ནས་ཁྱོད་ལ་མཚམས་མེད་པར་གསར་རྙེད་ཀྱི་ཤེས་
བྱ་ཐོབ་པར་ངེས། ཁྱོད་ཀྱིས་རང་གིས་རང་ལ་གཅུན་སྡོམ་བྱེད་ཐུབ་པའི་སེམས་པ་ཞིག་ལ་ངོ་
མཚར་གྱི་སྟོབས་ཤུགས་ཆེན་པོ་ལྡན་པ་མཐོང་ཐུབ་ངེས་ལ། དེ་ཡི་ཁ་གཏད་དུ་ཡོད་པའི་ཕྱི་
རོལ་གྱི་བྱ་དངོས་དག་ནི་ཅི་འདྲའི་ཉམ་ཆུང་བ་ཞིག་རེད་ཨང་།
གལ་ཏེ་ཁྱོད་ཀྱིས་འཇིག་རྟེན་འདི་ལེགས་བསྒྱུར་བྱས་ནས།
63

རང་གི་འདོད་པ་ལྟར་གྱི་མི་ཞིག་བྱའོ། །
དེའི་ངན་སྤྱོད་དང་སྡུག་བསྔལ་སངས་པར་བྱས་ཤིང་།
མེ་ཏོག་དག་ཁྲ་ཆིལ་ལེར་བཞད་པ་དང་།
བྱེ་ཐང་ལ་གསོན་ཉམས་རྒྱས་པར་བྱེད་འདོད་ན།
ཐོག་མར་རང་ཉིད་ལེགས་བསྒྱུར་གནང་རོགས།
གལ་ཏེ་ཁྱོད་ཀྱིས་འཇིག་རྟེན་འདི་བཅོས་བསྒྱུར་བྱས་ནས།
དེ་རང་སྡིག་ཉེས་ཀྱི་གཟེབ་ལས་ཐར་བར་བྱས་ཤིང་།
རྨས་ཕོག་པའི་སེམས་པར་བྱམས་སྐྱོང་གནང་བ་དང་།
འཇིག་རྟེན་འདིར་བདེ་སྐྱིད་ལས་སྡུག་བསྔལ་མེད་པར་འདོད་ན།
ཐོག་མར་རང་ཉིད་ལེགས་བསྒྱུར་གནང་རོགས།
གལ་ཏེ་ཁྱོད་ཀྱིས་འཇིག་རྟེན་འདིའི་རྨ་ཁ་གསོས་ནས།
དེ་རང་ན་ཚ་དང་སྡུག་བསྔལ་ལས་རིང་དུ་བྲལ་བར་བྱེད་འདོད་ན།
ཁྱོད་ལ་ནད་བརྒྱ་འཇོམས་པར་བྱེད་པའི་སྤྲོ་སེམས་དགོས་ཤིང་།
སྤྲོ་བའི་སྣང་བ་སྡུག་བསྔལ་ཅན་ལ་སྦྱིན་པ་དང་།
དེ་ནས་རང་ཉིད་ཀྱི་སྡུག་གི་རྨ་ཁ་བཅའ་དགོས་ཡོད།
གལ་ཏེ་ཁྱོད་ཀྱིས་འཇིག་རྟེན་འདི་གཉིད་ལས་བསླངས་ཤིང་།
དེ་རང་འཆི་བ་དང་འཐབ་རྩོད་ལས་ཐར་བར་བྱེད་འདོད་ན།
ཁྱོད་ཀྱིས་འགན་ཁུར་དེ་བརྩེ་བའི་སེམས་དང་། ཞི་བདེ།
མི་ནུབ་པའི་ཚེ་སྲོག་གི་འོད་ཟེར་ལ་བཅོལ་རོགས།
དེ་ནས་ཁྱོད་ཀྱིས་རང་ཉིད་ཀྱང་གཉིད་ལས་སློང་རོགས།
64

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
སྐོབས་ལས་ཐར་བའི་ཐབས་ཤེས།
ངན་སྤྱོད་ནི་རྟག་བརྟན་གྱི་དགེ་སྤྱོད་ཀྱི་ལམ་དུ་སྐྱོད་སྐབས་སུ་མི་སོ་སོའི་རང་གཟུགས་
ཕྱིར་མངོན་པ་ཙམ་ཡིན་པར་ང་ཚོར་ངེས་ཤེས་འདྲོངས་ཡོད་པ་རེད། འཇིག་རྟེན་ནི་མེ་ལོང་
ཞིག་ཡིན་པ་དང་ང་ཚོ་མི་རེ་རེས་མེ་ལོང་དེ་ལས་རང་གི་གཟུགས་བརྙན་མཐོང་ཐུབ། ང་ཚོས་
བརྟན་བརླིང་གི་གོམ་སྟབས་བསྒྱུར་ནས་ཤེས་ཚོར་གྱི་གནམ་གྲུར་བསྡད་པ་དང་འདི་ལས་ང་
ཚོས་ཆོས་ཉིད་གང་མང་ཞིག་མཐོང་ཞིང་དེ་ལ་ངེས་ཤེས་རྙེད་ཡོད་པ་རེད།
ང་ཚོས་གོང་གི་གནས་ལུགས་དེ་ཤེས་པ་ཡིན་ན། གཞི་ནས་བྱ་དངོས་ཡོད་རྒུ་ཕན་ཚུན་
ལ་ཤུགས་རྐྱེན་བཟོ་བའི་རྒྱུ་འབྲས་ཀྱི་འབྲེལ་བ་ཞིག་ཏུ་གནས་ཡོད་པ་དང་། ཐམས་ཅད་ཆོས་
ཉིད་ཅིག་དང་ཁ་འབྲལ་ཐབས་མེད་པའི་གནད་འདི་རྟོགས་ཐུབ་ངེས་ཡིན།
ཆུང་བ་ང་ཚོའི་ནང་སེམས་ཀྱི་འགྱུར་བ་ཙམ་དང་། སྨྲ་བརྗོད་ཙམ། འགུལ་སྐྱོད་ཙམ་
ནས། ཆེ་བ་སྟོང་ཁམས་འདིའི་གོ་ལ་དེ་དག་གང་ཡིན་རུང་། ཆོས་ཉིད་ཀྱི་དབང་དུ་མ་གྱུར་པ་
ཞིག་ཡོད་མི་སྲིད། ཆོས་ཉིད་དང་བྲལ་བའི་གནས་ཚུལ་ཅི་ཡང་ཡོད་མི་སྲིད་དེ། རྒྱུ་མཚན་ནི་
དེ་ཆོས་ཉིད་དང་འགལ་བའི་ཕྱིར་རེད།
དེར་བརྟེན། འཚོ་བའི་ནང་གི་གནས་ཚུལ་ག་འདྲ་ཞིག་ཡིན་རུང་འཆམ་མཐུན་གྱི་
སྒྲིག་རིམ་ངེས་གཏན་ཞིག་གཞིར་བཟུང་ནས་འབྱུང་བཞིན་ཡོད་པ་དང་། གནས་ཚུལ་རེ་རེའི་
གསང་བ་དང་འབྱུང་རྐྱེན་ནི་གནས་ཚུལ་རང་སྟེང་གི་ཆོས་ཉིད་དུ་གནས་ཡོད་པ་རེད། རྟག་
65

རང་གི་འདོད་པ་ལྟར་གྱི་མི་ཞིག་བྱའོ། །
བརྟན་གྱི་ཕྱོགས་སུ་སྐྱོད་པའི་སྒོ་ཆེན་དུ"མི་རྣམས་ཀྱིས་ས་བོན་ཅི་ཞིག་སྟོར་ཀྱང་དེ་ལ་འབྲས་
བུ་ཞིག་སྨིན་པ་ངེས་གཏན་ཡིན”ཞེས་པའི་ཡི་གེ་གསལ་བོར་བརྐོས་ཡོད། མི་སུ་ཡིན་རུང་
གནས་ལུགས་འདི་ལས་གཡོལ་བ་མེད་ལ་གཡོལ་ཐབས་ཀྱང་ཡོད་མི་སྲིད།
ལག་པ་མེ་ནང་དུ་བསྲིངས་ན་འཚིག་ནས་ན་ཟུག་ཅིས་ཀྱང་བསྐྱེད་ངེས་ཏེ། དེ་ལ་མི་
རྣམས་ཀྱིས་སྡིགས་དམོད་དང་གསོལ་འདེབས་ཅི་བྱས་ཀྱང་འགྱུར་བ་ཡོད་མི་སྲིད།
ཆོས་ཉིད་རིགས་གཅིག་གིས་སེམས་ཀྱི་རྒྱལ་ཁབ་ཆེན་པོར་དབང་སྒྱུར་བྱེད་བཞིན་ཡོད་
པ་རེད། འཁོན་འཛིན་དང་ཞེ་སྡང་། ཕྲག་དོག ཡིད་སྨོན། འདོད་ཆགས་སོགས་ནི་ང་ཚོ་སྲེག་
ཅིང་ན་ཟུག་སྐྱེད་པར་བྱེད་པའི་མེ་ཡིན་ཏེ། སུ་ཡིན་རུང་དེ་ལ་རེག་པ་ཡིན་ན་འཚིག་པའི་
ཟུག་རྔུ་སྐྱེ་བ་ཁོ་ཐག་ཡིན།
སེམས་ཀྱི་གནས་སྐབས་འདི་རིགས་ལ”ངན་རེངས”སུ་འབོད་དེ། དེ་ནི་མི་རྣམས་མ་
རིག་པའི་དབང་དུ་གྱུར་ནས་ཆོས་ཉིད་ལ་གཏོར་བརླག་བཏང་བའི་རྣམ་འགྱུར་ཅིག་ཡིན།
དེར་བརྟེན། དེ་དག་གིས་མི་རྣམས་ཀྱི་ནང་སེམས་རྙོག་ཟིང་དང་རྨོངས་འཐོམ་དུ་གཏོང་ངེས་
ལ། ཆེས་མཇུག་མཐར་ནད་གཞི་དང་ཕམ་ཁ། བར་ཆད་སོགས་སུ་འགྱུར་ངེས་པར་མ་ཟད།
སྡུག་བསྔལ་དང་སེམས་ཚེགས། རེ་ཆད་སོགས་ཀྱང་སྐྱེ་ངེས།
དུང་སེམས་དང་།ཞི་འཇམ། དགེ་སེམས། དྭངས་གཙང་སོགས་ནི་བསིལ་ཞིང་དྭངས་པའི་
མཁའ་རླུང་ཞིག་དང་འདྲ་བར་སེམས་པ་བདེ་ལ་འབེབས་ཐུབ་པ་དང་། རྟག་བརྟན་གྱི་ཆོས་
ཉིད་དང་མཐུན་སྦྱོར་ཡོང་ངེས་རེད། དེ་དག་བདེ་ཐང་ཞི་ལྷོད་ཀྱི་ཁོར་ཡུག་དང་། བརྟན་ཞིང་
འགྱུར་བ་མེད་པའི་རྒྱལ་ཁ། ལས་བཟང་པོ་སོགས་ཀྱི་རྣམ་པས་ཕྱིར་མཚོན་བྱས་ཡོང་། ཆོས་
ཉིད་འདི་ནི་སྟོང་བའི་ཁམས་ཆེན་པོའི་བྱ་དངོས་ཡོད་དོ་ཅོག་ལ་མ་ཁྱབ་པ་མེད་ཅིང་། རླབས་
ཆེ་བའི་ཆོས་ཉིད་འདི་ལ་ངེས་ཤེས་མཐར་ཐུག་པ་ཞིག་རྙེད་པ་ཡིན་ན། ང་ཚོར་ལྷོད་འཇགས་
ཀྱི་སེམས་ཁམས་ཤིག་ཡོད་ངེས།
66

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
སྟོང་བའི་ཁམས་ཆེན་པོ་འདིར་འདྲ་མཉམ་དང་། འཆམ་མཐུན། བརྩེ་བ་བཅས་ནི་
ཆེས་བླ་ན་མེད་པ་ཞིག་ཡིན་པ་ང་ཚོས་ཤེས་དགོས་ཏེ། དེ་བཞིན་དུ་བགེགས་བར་ཆད་དང་
སྡུག་བསྔལ་ཐམས་ཅད་ནི་ང་ཚོས་ཆོས་ཉིད་དང་རྒྱབ་འགལ་བྱས་པའི་འབྲས་བུ་ཡིན་པ་ཡང་
ཤེས་དགོས།
གནས་ལུགས་འདི་རྟོགས་པ་ཡིན་ན། ང་ཚོར་སྟོབས་ཤུགས་རྒྱས་པར་བྱེད་ཅིང་། ང་ཚོར་
མི་ཚེ་རྣལ་མ་ཞིག་ཡོད་སྲིད་ལ། རྒྱལ་ཁ་དང་བདེ་སྐྱིད་ཀྱང་དུས་གཏན་དུ་ང་ཚོར་དབང་
ངེས། གནས་བབ་གང་འདྲ་ཞིག་གི་འོག་ཏུ་ཡང་ངང་རྒྱུད་རིང་དགོས་ལ་ཁྱོད་རང་འཕྲད་པའི་
གནས་ཚུལ་གང་ཡིན་རུང་དེ་ནི་མི་ཚེ་འདིར་མེད་དུ་མི་རུང་བའི་རྒྱུ་རྐྱེན་དུ་བརྩི་དགོས་ཡོད།
དེར་བརྟེན། ང་ཚོས་སྡུག་བསྔལ་འདི་དག་ཁྱད་དུ་གསོད་དགོས་པ་དང་། དེ་ལྟ་བུའི་སྡུག་
བསྔལ་ཡང་དང་བསྐྱར་དུ་ཡོང་བར་ཞེད་མི་དགོས་ཏེ། ཁྱོད་ལ་དེ་དག་དང་བསྟུན་ཐུབ་པའི་
སྟོབས་ཤུགས་འཛོམས་པ་ཡིན་ན་སྡུག་གི་མུན་པ་ཡང་རང་ཡལ་དུ་འགྱུར་ངེས་པས་སོ། །
བསྟུན་མཁས་ཀྱི་མི་ནི་ཆོས་ཉིད་ལ་བསྟུན་པར་མཁས་ཤིང་། རང་ཉིད་དང་ཆོས་ཉིད་
གཞི་གཅིག་ཏུ་མཐོང་ངེས་སོ། །ཁོ་རང་རྒྱལ་ཐུབ་པའི་བྱ་དངོས་ཅི་ཞིག་ཡིན་རུང་དུས་ནམ་
ཡང་རྒྱལ་ཐུབ་པ་ངེས་གཏན་ཡིན་པ་དང་། ཁོས་གསར་གཏོད་བྱས་པའི་བྱ་དངོས་གང་ཞིག་
ཡིན་རུང་དུས་ནམ་ཡང་གཏོར་བརླག་ཐེབས་མི་སྲིད།
སྟོབས་ཤུགས་ཡོད་ཚད་དང་ཞན་ཆ་ཡོད་ཚད་གང་ཡིན་རུང་ཚང་མ་ནང་སེམས་ལས་
བྱུང་བ་ཤ་སྟག་ཡིན་པ་དང་། དེ་དང་མཚུངས་པར་སྤྲོ་སྣང་དང་སྡུག་བསྔལ་གང་ཡིན་རུང་
ཚང་མ་ནང་སེམས་སུ་མངོན་མེད་དུ་ཉར་ནས་ཡོད།
ནང་སེམས་ཀྱི་ཞི་བ་དེ་མེད་ན་ཡར་རྒྱས་གོང་འཕེལ་ཡོད་མི་སྲིད་ལ། ཤེས་རྟོགས་གོ་
རིམ་ཡོད་པའི་ངང་འཕེལ་མ་ཐུབ་པ་ཡིན་ན། གྲ་རྒྱས་ཕུན་ཚོགས་དང་ཞི་བདེ་ལྷོད་འཇགས་
ཀྱི་གོ་སྐབས་ཀྱང་ཡོད་མི་སྲིད།
67

རང་གི་འདོད་པ་ལྟར་གྱི་མི་ཞིག་བྱའོ། །
ཁྱོད་རང་ཁོར་ཡུག་གིས་དཀའ་གནས་སུ་གཏད་པས། ཁྱོད་ལ་སྔར་ལས་ལྷག་པའི་གོ་
སྐབས་ཤིག་དང་སྔར་ལས་ཆེ་བའི་བར་སྟོང་ཞིག སྔར་ལས་བདེ་ཐང་ཡིན་པའི་གཟུགས་པོ་
ཞིག་བཅས་ཉེ་བར་མཁོའོ་ཞེས་ཁྱོད་ཀྱིས་བརྗོད་སྲིད་ན་ཡང་། ཁྱོད་ཀྱི་ལས་དབང་ཡོངས་སུ་
གཅུན་ཞིང་སྡོམ་མཁན་གྱི་ཐག་པ་དེ་ནི་ཁྱོད་ཀྱི་ནང་སེམས་ཀྱིས་དམོད་མོ་འབོར་བཞིན་པ་དེ་
ཡིན་སྲིད་ངེས།
ངས་དེབ་འདི་རྩོམ་དོན་ཡང་ཏག་ཏག་ཁྱོད་ཀྱི་ཆེད་དུ་ཡིན་ཏེ། དེ་ནི་ཁྱོད་དང་སེམས་པ་
བརྗེ་རེས་བྱེད་པའི་ཆེད་དུ་ཡིན། དེ་བས་སྐུ་ཉིད་ཀྱིས་བདག་གིས་བཤད་པ་ཐམས་ཅད་རང་གི་
སེམས་སུ་འཛིན་རོགས་གནོངས། རྒྱུ་མཚན་ཅིའི་ཕྱིར་ཞེ་ན་ངས་བཤད་པ་དག་བདེན་ལུགས་
ཡིན་ཕྱིར་རོ། །
ལམ་འདི་དང་ཐོག་མའི་དུས་སུ་བལྟས་མ་ཐག་སྐྱོ་ལྷང་ལྷང་དུ་མཐོང་སྲིད( བདེན་
ལུགས་ནི་དུས་ནམ་ཡང་འདི་ལྟར་ཡིན་ཏེ། ནོར་འཁྲུལ་དང་སྟོང་བསམ་ཁོ་ན་ད་གཟོད་ཐོག་
མའི་དུས་སུ་ཡིད་འཕྲོག་པ་ཞིག་ཡིན)མོད་ཀྱི། གལ་ཏེ་ཁྱོད་ཀྱིས་ལམ་འདི་བགྲོད་རྒྱུར་བློ་
སེམས་ཐག་གིས་ཆོད་པ་དང་། རང་གི་སེམས་པར་རྒྱུན་འཁྱོངས་ལྷོད་མེད་ཀྱིས་གཅུན་སྡོམ་
བྱས་ནས། རང་གི་ཞན་ཆ་ཁྱད་དུ་བསད་དེ། རང་གི་སེམས་སྟོབས་དང་སྙིང་སྟོབས་ཀྱིས་རང་
ཉིད་ངོམས་སྟོན་བྱེད་ཐུབ་པར་བྱས་པ་ཡིན་ན། ཁྱོད་རང་སྒྱུ་འཕྲུལ་ལྟ་བུའི་འགྱུར་ལྡོག་ལ་
ངོ་མཚར་སྐྱེ་སྲིད་ཅིང་། འགྱུར་ལྡོག་དེ་དག་ཁྱོད་ཀྱི་ཕྱི་ཡུལ་གྱི་འཚོ་བའི་ནང་དུ་ཡང་བསླེབ་
སྲིད།
ལམ་འདི་དེད་ནས་ཕྱིན་ན། ཁྱོད་རང་གོ་སྐབས་གང་མང་ལ་འཕྲད་སྲིད་པ་དང་། ཁྱོད་
ཀྱི་ནང་སེམས་ལ་ཡང་གོ་སྐབས་འདི་དག་དམ་འཛིན་ཡང་དག་བྱེད་ཐུབ་པའི་སྟོབས་ཤུགས་
དང་བརྡར་ཤ་གཅོད་པའི་ནུས་པ་འཛོམ་སྲིད། ཁྱོད་དང་འདྲིས་གཤིབ་ཆེ་བའི་གྲོགས་པོ་དེ་
ཡང་མ་བོས་ཀྱང་མགྲོན་དུ་ལྷགས་ངེས་པ་དང་། བྱམས་བརྩེ་ཅན་གྱི་མི་དག་ཀྱང་ཁྱོད་ཀྱི་ཕྱི་
68

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
རྗེས་འབྲང་སྲིད་དེ། ཚུལ་དེ་ནི་རྡོ་ཁབ་ལེན་གྱིས་ལྕགས་ཁབ་ཕྲ་མོ་འགུགས་པ་བཞིན་ཡིན་
ལ། ཁྱོད་ལ་མཁོ་བའི་དཔེ་དེབ་དང་ཕྱི་ཡུལ་གྱི་རོགས་རམ་ཡོད་ཚད་ཀྱང་རང་བྱུང་གིས་དུས་
ཐོག་ཏུ་བསླེབ་ངེས།
ཡང་ན་དབུལ་ཕོངས་ཀྱི་ལྕགས་སྒྲོག་གིས་ཁྱོད་རང་དམ་དུ་བསྡམས་ཡོད་ཀྱང་སྲིད་ལ།
ཁྱོད་ལ་གྲོགས་པོ་མེད་པས་ཁེར་རྐྱང་དུ་ལུས་ཤིང་། ཁྱོད་ལ་རང་གི་ཁུར་པོ་ལྕི་མོ་དེ་ཡང་མོར་
གཏོང་རྒྱུའི་རེ་བ་བླ་ལྷག་གིས་ཆེ། འོན་ཀྱང་ཁྱོད་ཀྱི་ཁུར་པོ་དེ་སྔར་བཞིན་གནས་ཤིང་ཁྱོད་
རང་མཐའ་མེད་པའི་མུན་པ་ཞིག་གི་ཀློང་དུ་ཚུད་ནས་ཐར་མི་ཐུབ་པ་འདྲ།
ཁྱོད་ཀྱིས་ལེ་བདའ་བྱེད་སྲིད་དེ། རང་གི་ལས་དབང་ལ་ཤུགས་རིང་འབྱིན་པ་དང་། ཚད་
འདིར་ལྷུང་དོན་ཡང་ཁྱོད་ཀྱི་སྐྱེས་ཁུངས་སམ་ཕ་མ། ཁྱོད་ཀྱི་སྦྱིན་བདག དེ་མིན་འདྲ་མཉམ་
མ་ཡིན་པའི་རྒྱུ་རྐྱེན་དག་ལ་ཁག་འགེལ་བྱེད་སྲིད་ལ། དེ་དག་གིས་ཁྱོད་རང་མ་གཞིར་ལྷུང་
མི་འོས་པའི་དབུལ་ཕོངས་ཀྱི་གནས་སུ་བསྐྱལ་བར་འདོད་བཞིན་ཡོད།
ད་ནི་ལེ་བདའ་དང་སྐྱོ་ངལ་མ་གནང་རོགས། ཁྱོད་ཀྱིས་ལེ་བདའ་བྱེད་བཞིན་པ་དག་
ནི་ཁྱོད་རང་དབུལ་ཕོངས་སུ་གྱུར་པའི་རྒྱུ་རྐྱེན་མ་ཡིན་ཏེ། རྒྱུ་རྐྱེན་ངོ་མ་དེ་ནི་ཁྱོད་རང་གི་
སེམས་སུ་ཡོད་པ་རེད། དེ་བས་རྒྱུ་རྐྱེན་གང་དུ་ཡོད་ན་དེ་ནས་མྱུར་སྐྱོབ་དང་ཡོ་བསྲང་བྱ་བའི་
ཐབས་ཤེས་འཚོལ་དགོས་ཡོད།
ཁྱོད་རང་ལེ་བདའ་བྱེད་རྒྱུར་དགའ་ན། ཁྱོད་ཀྱི་ལས་དབང་ཡོད་ཚད་ཀྱང་རང་ཉོས་རྡོ་
ལོག་ལྟ་བུ་ཡིན། ཁྱོད་ལ་དཀོན་པ་ནི་སེམས་ཤུགས་ཤིག་ཡིན་ཏེ། སེམས་ཤུགས་འདི་རིགས་ནི་
ཏག་ཏག་ཁྱོད་ཀྱི་ཧུར་བརྩོན་དང་མདུན་སྐྱོད་ཡོད་རྒུའི་རྨང་རྡོ་ལྟ་བུ་ཡིན།
ཆོས་ཉིད་ཀྱིས་ཁེངས་པའི་འཇིག་རྟེན་འདིར་འཁང་ར་རྐྱང་རྐྱང་བྱེད་མཁན་གྱི་མི་དེ་
ལ་འཚོ་འཛིན་གྱི་བར་སྟོང་ཡོད་ཁག་པོ་ཡིན་པ་དང་། སེམས་ཁུར་ནི་རང་སྲོག་གཅོད་པའི་
རིགས་ཤིག་ཡིན། ཁྱོད་ཀྱི་སེམས་ཁམས་མི་ལེགས་པ་དེས་ཁྱོད་ཀྱི་ལུས་ཐོག་གི་ལྕགས་སྒྲོག་
69

རང་གི་འདོད་པ་ལྟར་གྱི་མི་ཞིག་བྱའོ། །
དེ་ཇེ་དམ་དུ་གཏོང་ངེས། ཁྱོད་ཀྱིས་འཚོ་བ་ལ་འཛིན་པའི་རྣམ་འགྱུར་དེ་བསྐྱུར་བ་ཡིན་ན།
ཁྱོད་ཀྱི་འཚོ་བར་ཡང་འགྱུར་ལྡོག་ཡོད་ངེས།
སེམས་ཤུགས་དང་ཤེས་རྟོགས་ཀྱི་རྨང་གཞིའི་ཐོག་ནས་རང་གཤིས་ཆགས་པར་བྱས་ཏེ།
སྔར་ལས་ལེགས་པའི་ཁོར་ཡུག་དང་གོ་སྐབས་དེ་བས་ཀྱང་མང་པོར་རང་གིས་གདོང་གཏད་
ཐུབ་པར་བྱེད་དགོས། ཁྱོད་ནི་རང་ཉིད་ཀྱིས་སྔར་ལས་ཀྱང་ལྷག་པར་བསྒྲུབ་ཐུབ་པར་ཡིད་
ཆེས་ཡོད་དགོས།
གནས་བབ་ཡག་པོ་སྔར་ལས་ཀྱང་ལེགས་པ་ཞིག་རེག་པར་སྟོང་བསམ་འཆང་བཞིན་
གནས་བབ་ཡག་པོ་ཆུང་ཆུང་དག་སྣང་མེད་དུ་གཏོང་བ་ནི་མི་འོས་པའི་གནས་ཡིན། རྒྱུ་
མཚན་ནི་གལ་སྲིད་ཁྱོད་ལ་གནས་བབ་ཡག་པོ་སྔར་ལས་ལེགས་པ་དེ་དག་རེག་པ་ཡིན་ན་
ཡང་དེ་ནི་ཡུན་བརྟན་ཞིག་མ་ཡིན་པར་ཁྱོད་རང་མི་རིང་བར་མགོ་འཛུགས་ས་དེར་ཕྱིར་ལོག་
ནས་ཁྱོད་ཀྱིས་སྔོན་ཆད་སྣང་མེད་དུ་བཏང་བའི་ཉམས་མྱོང་དག་ལ་སློབ་སྦྱོང་བྱེད་དགོས་ཀྱི་
ཡོད། དཔེ་བཞག་ན་སློབ་མ་ཞིག་གིས་སློབ་གྲྭའི་ནང་དུ་རིམ་པ་བཞིན་སློབ་གཉེར་བྱེད་པའི་
ཚད་ཐིག་ཅིག་ཡོད་པ་ཇི་བཞིན་དུ། ཁྱོད་ལ་ཉེ་བར་མཁོ་བའི་དངོས་པོ་ཅི་ཞིག་མ་ཐོབ་པའི་
སྔོན་དུ་ཁྱོད་ཀྱིས་ཐོག་མར་ངེས་པར་དུ་རང་ལ་དབང་ཡོད་པའི་དངོས་པོ་དག་ལ་གཅེས་སྤྲས་
བྱེད་དགོས་ཡོད།
ཤེས་རབ་ལྡན་པའི་འབེལ་གཏམ་གྱིས་གནས་ལུགས་འདི་དག་ཤིན་ཏུ་ལེགས་པར་
གསལ་བཤད་གནང་ཡོད་དེ། གལ་སྲིད་ང་ཚོས་རང་ལ་དབང་བའི་དངོས་པོ་དག་ནོར་འཁྲུལ་
གྱིས་བེད་སྤྱོད་བྱེད་པའམ། ཡང་ན་དེ་ལ་སྣང་ཆུང་དང་དམན་འཛིན་བྱས་པ་ཡིན་ན། དངོས་
པོ་དེ་དག་དོན་དངོས་སུ་ཅི་འདྲའི་མིག་ལ་མི་རྒྱག་པ་ཞིག་ཡིན་ན་ཡང་། ང་ཚོ་དེའི་ཁ་གཏད་
ནས་ངོ་གནོངས་དགོས་པ་ཞིག་ཏུ་འགྱུར་ངེས་ཞེས་གནས་ལུགས་གསལ་བོར་བསྟན་ཡོད་པ་
རེད།
70

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ཡང་ན་ཁྱོད་རང་གྲོང་ཚོ་ཆུང་ཆུང་ཞིག་ཏུ་འཚོ་ཞིང་གནས་པ་དང་བདེ་ཐང་མ་ཡིན་པ་
དང་ཀུན་སྤྱོད་དང་འགལ་བའི་དོན་དག་ནི་ག་ས་གང་དུ་མཐོང་རྒྱུ་ཡོད་ཀྱང་སྲིད། ཁྱོད་ཀྱིས་
ཁང་ཁྱིམ་སྔར་བས་ཀྱང་ཁོད་ཡངས་ལ་འཕྲོད་བསྟེན་གྱི་ཆ་རྐྱེན་ཡང་སྔར་བས་ཀྱང་ལེགས་
པ་ཞིག་རེག་ན་བསམ་བཞིན་ཡོད་ཚེ། ཁྱོད་རང་ཐོག་མར་ཁང་ཁྱིམ་དེ་འདྲ་ཞིག་ཏུ་སྡོད་པར་
གོམས་ལོབས་སུ་འགྲོ་དགོས་པ་དང་ཁྱོད་ཀྱིས་མིག་སྔའི་ཁང་ཁྱིམ་ཆུང་ཆུང་དེ་ལྷ་ཡུལ་ལྟར་
བདེ་ཞིང་སྐྱིད་པ་ཞིག་ཏུ་འཛུགས་སྐྲུན་བྱེད་པ་ནས་འགོ་རྩོམ་དགོས་ཀྱི་ཡོད།
ཁྱོད་ཀྱིས་ཁྱིམ་ལ་གད་བདར་གཙང་དག་ཅིག་བཟོ་དགོས་པ་དང་། ཅི་ནུས་གང་ལྕོགས་
ཀྱིས་ཕར་བལྟས་ཚོད་ཀྱིས་ཁྱིམ་ནང་མཛེས་ཆ་དོད་ཅིང་བདེ་ཉམས་ཆེ་བ་ཞིག་ཏུ་གཏོང་
དགོས། བློ་སེམས་ཞིབ་མོས་ཚལ་རིགས་ཕལ་བ་ཞིག་བརྔོས་པ་ཡིན་ན། ཁྱོད་ཀྱི་ཟས་ཅོག་
ཆུང་ཆུང་དེའི་ཐོག་ཏུ་ཡང་ཟས་བཅུད་འཛོམས་ཤིང་བྲོ་བ་ལྡན་པའི་ཞིམ་མངར་གྱི་བཟའ་
བཏུང་གིས་ཁེངས་ངེས།
གལ་ཏེ་ཁྱོད་ཀྱིས་ས་གདན་ཉོ་མི་ཐུབ་ཚེ། འཛུམ་མདངས་དང་དགའ་བསུ་ཡིས་ས་
གདན་གྱི་ཚབ་བྱེད་ཆོག་ལ། དེ་ནས་དགེ་བའི་ཚིག་དང་ངང་རྒྱུད་རིང་པོས་ས་གདན་ལ་
བཅག་བཅག་གནང་རོགས། འདི་ལྟ་བུའི་ས་གདན་ནི་དུས་ནམ་ཡང་ཚོས་མདོག་ཡལ་མི་
སྲིད་ལ་ཇི་ལྟར་བེད་སྤྱད་ཀྱང་གསར་པ་གསར་རྐྱང་ཡིན་ངེས། ཁྱོད་ལ་ད་ལྟར་དབང་བའི་
ཁོར་ཡུག་ཇེ་བཟང་དུ་བསྒྱུར་བ་བརྒྱུད་ནས་ཁྱོད་རང་དེ་ལྟ་བུའི་ཁོར་ཡུག་ལས་བརྒལ་ངེས་པ་
དང་ཁྱོད་རང་དེ་ལས་ཐར་ནས་འཚོ་ཞིང་གནས་ཐུབ་ངེས། འོས་འཚམས་ཀྱི་དུས་ཚོད་ནང་
དུ་ཁྱོད་རང་སྔར་ལས་ཀྱང་ལེགས་པའི་ཁང་པའི་ནང་དུ་གནས་སྤར་ཆོག་ལ་ཁོར་ཡུག་ཀྱང་
ཇེ་ལེགས་སུ་འགྲོ་སྲིད། དོན་དངོས་སུ། དེ་ལྟ་བུའི་གནས་བབ་ཀྱིས་ཁྱོད་རང་བསླེབ་པར་སྒུག་
བསྡད་ཡོད་པ་རེད། ཁྱོད་ལ་བསམ་གཞིགས་དང་བརྩོན་འགྲུས་བསྐྱེད་པའི་དུས་ཚོད་དེ་བས་
ཀྱང་མང་པོ་ཞིག་མཁོ་ངེས་ཤིང་། ཁྱོད་ཀྱིས་རང་གི་ལས་སྒྲུབ་ཀྱི་དུས་ཚོད་རིང་དྲགས་པར་
71

རང་གི་འདོད་པ་ལྟར་གྱི་མི་ཞིག་བྱའོ། །
འདོད་ཀྱང་སྲིད། དེ་ནས་ཁྱོད་ཀྱིས་རང་གི་ཁོམ་སྐབས་ཡོད་ཚད་ཅི་ནུས་ཀྱིས་བེད་སྤྱོད་གཏོང་
བར་མཉམ་འཇོག་བྱེད་དགོས། གལ་ཏེ་ཁྱོད་ཀྱིས་རང་གི་རྙེད་པར་དཀའ་བའི་དུས་ཚོད་དེ་
ཆུད་ཟོས་སུ་བཏང་ཚར་བ་ཡིན་ན། དུས་ཚོད་དེ་བས་ཀྱང་མང་པོ་ཞིག་ཡོད་པར་འདོད་པ་ནི་
དོན་མེད་ཡིན་ཏེ། དུས་ཚོད་དེ་བས་ཀྱང་མང་པོ་ཡོད་ཚེ་ཁྱོད་རང་སྔར་ལས་ཀྱང་སྒྱིད་ལུག་
དང་སེམས་མེད་ཅན་ཞིག་ཏུ་འགྱུར་ངེས་པས་སོ། །
དབུལ་ཞིང་ཕོངས་པར་གྱུར་པའམ་ཡང་ན་དུས་ཚོད་ལྷག་མ་དང་ཁམས་གཡེང་གི་བྱ་
འགུལ་མེད་ན་ཡང་། དེ་ནི་ཁྱོད་ཀྱི་འཆར་ཡན་ཁྲོད་ཀྱི་ངན་རེངས་ཟེར་བ་དེ་མ་ཡིན། གལ་ཏེ་
དེ་དག་གི་དབང་གིས་ཁྱོད་ཀྱི་མདུན་སྐྱོད་ཀྱི་གོམ་པ་ཇེ་དལ་དུ་གྱུར་ཚེ། དེ་ནི་ཁྱོད་རང་གཉོད་
ཆུང་ནུས་མེད་ཀྱི་རྟགས་ཤིག་ཡིན་པ་དང་། ཁྱོད་ཀྱིས་མཐོང་བའི་ངན་རེངས་ཀྱི་ཕྱོགས་དེ་ནི་
དོན་དངོས་སུ་ཁྱོད་ཀྱི་ནང་སེམས་སུ་གནས་ཡོད་པ་ཞིག་རེད།
གལ་ཏེ་གནད་འདི་ལ་ངེས་ཤེས་གསལ་བོར་འདྲོངས་ཚེ། ཁྱོད་རང་གཞི་ནས་རང་གི་
ལས་དབང་གི་བདག་པོར་འགྱུར་སྲིད། རང་ལ་གཅུན་སྡོམ་བྱས་པ་བརྒྱུད་ནས་གསོག་འཇོག་
བྱུང་བའི་སྟོབས་ཤུགས་ལ་བརྟེན་ནས་ཁྱོད་ཀྱིས་སྔར་བས་ཀྱང་གནད་འདི་ལ་ངེས་ཤེས་སྐྱེ་
ངེས་ཤིང་། དེ་ནས་ངན་རེངས་ཟེར་བ་དེ་དག་ཀྱང་བདེ་སྐྱིད་དུ་འགྱུར་ངེས་པ་ཚོར་ཐུབ།
དེའི་རྗེས་ནས་ཁྱོད་ཀྱིས་རང་གི་དབུལ་ཕོངས་བེད་སྤྱད་ནས་རང་ཉིད་ཀྱི་ངང་རྒྱུད་
རིང་པོ་དེ་དང་སེམས་ཀྱི་རེ་བ། སྙིང་སྟོབས་བཅས་སྐྱེད་སྲིང་བྱེད་ངེས། སྐབས་དེར་ཁྱོད་ལ་
མགྱོགས་མྱུར་ངང་འགུལ་སྐྱོད་བྱེད་པ་དང་ཐག་གཅོད་བྱེད་པར་དུས་ཚོད་འདང་ངེས་ཤིག་
མེད་ན་ཡང་། ཁྱོད་ཀྱིས་གོང་གི་དེ་དག་སེམས་ནང་དུ་མངོན་ཡོང་དུས་རྙེད་པར་དཀའ་བའི་
དུས་ཚོད་དེ་དམ་འཛིན་བྱས་ཆོག
ལུད་རྫས་འཛོམས་པའི་གཤིན་སའི་ཐོག་ནས་ཆེས་ཡི་གར་འོང་བའི་མེ་ཏོག་བཞད་སྲིད་
པ་ཇི་བཞིན། དབུལ་ཕོངས་ཀྱི་འཛིན་མའི་ཐོག་ནས་ཀྱང་མི་གཤིས་ཀྱི་མེ་ཏོག་ཆེས་ལྟ་ན་སྡུག་
72

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
པ་དེར་འདབ་མ་རྒྱས་སྲིད།
དཀའ་ངལ་ཁྱད་གསོད་བྱེད་དགོས་དུས་དང་ཆ་རྐྱེན་ཞན་པོ་དེར་ཁ་གཏད་དགོས་དུས་
ཀུན་སྤྱོད་ལེགས་པོ་གང་ཞིག་ལྷག་པར་དུ་ཕྱིར་མངོན་ཡོང་ནས་ཚོད་བགམ་བྱེད་སྲིད། ཁྱོད་
ཀྱིས་རྩུབ་སྤྱོད་ཅན་གྱི་བདག་པོ་ཞིག་གི་དྲུང་དུ་གཡོག་ལས་རྒྱུག་བཞིན་ཡོད་པ་དང་། ཁྱོད་
ལ་འདྲ་མཉམ་མ་ཡིན་པའི་ལས་སྐུལ་གང་མང་བྱེད་བཞིན་ཡོད་ལས་ཆེ། ཁྱོད་ཀྱིས་འདི་ཡོད་
ཚད་ཁྱོད་ལ་སྦྱོང་བརྡར་བྱེད་པའི་མི་ཚེ་ཡི་ཆ་ཤས་ཤིག་ཏུ་བརྩི་དགོས་ཤིང་། བདག་པོ་ཁྱོད་ལ་
ཏོག་ཙམ་ཡང་མི་བྱམས་པ་དེར་ཁྱོད་ཀྱིས་དཀྱེལ་ཡངས་དང་གུ་ཡངས་བཏང་ནས"དྲིན་གཟོ"
ཆོག
མཚམས་མེད་དུ་རང་གི་ངང་རྒྱུད་ཇེ་རིང་དུ་བཏང་ནས་རང་ཉིད་ལ་ཚོད་འཛིན་བྱེད་
དགོས་ཀྱི་ཡོད། ཆ་རྐྱེན་མི་ལེགས་པ་དག་བེད་སྤྱོད་ཅི་ཐུབ་བྱས་ནས་རང་གི་སེམས་ནང་གི་
སྟོབས་ཤུགས་ལ་སྦྱོང་བརྡར་བྱེད་དགོས། ཁྱོད་ཀྱི་སྒྲ་མེད་པའི་ཤུགས་རྐྱེན་འདི་དག་ལ་བརྟེན་
ནས་ཁྱོད་ཀྱི་བདག་པོ་ཡང་རང་གི་བྱ་སྤྱོད་ལ་ངོ་གནོངས་ངེས། དུས་མཚུངས་སུ། ཁྱོད་ཀྱི་
ནང་སེམས་དེ་ཡང་མཐོ་ཚད་གསར་པ་ཞིག་ཏུ་འཕགས་ནས་རང་ཉིད་ཁོར་ཡུག་གསར་པ་འོས་
ཤིང་འཚམས་པ་ཞིག་ཏུ་བསླེབ་ངེས།
རང་གི་འཚོ་བ་བྲན་གཡོག་ནང་བཞིན་སྐྱོ་བར་ལེ་བདའ་ཁོ་ན་མི་བྱེད་པར། མཆོག་གྱུར་
གྱི་བྱ་སྤྱོད་ལ་བརྟེན་ནས་རང་ཉིད་མཐོར་འདེགས་བྱས་ཏེ་གཡོག་ཏུ་གྱུར་པའི་གནས་བབ་དེར་
བཅོས་བསྒྱུར་གཏོང་དགོས་ཀྱི་ཡོད། རང་ཉིད་གཞན་གྱི་གཡོག་ཏུ་གྱུར་པར་ལེ་བདའ་མ་བྱས་
པའི་སྔོན་ལ་རང་ཉིད་རང་གི་གཡོག་ཏུ་མི་འགྱུར་བར་ཁག་ཐེག་བྱེད་དགོས། རང་གི་ནང་
སེམས་ལ་ལྟ་ཞིབ་བྱས་ཏེ་རང་ལ་བྱམས་སྙིང་རྗེ་ཆེན་པོ་དེ་འདྲ་བསྐྱེད་མི་དགོས། དེ་ལྟར་བྱས་
ན་ཁྱོད་ཀྱིས་རང་གི་ནང་སེམས་ཀྱི་ཟབ་སར་མངོན་མེད་དུ་གབ་ཡོད་པའི་བྲན་གཡོག་གི་འདུ་
ཤེས་དེ་གཞི་ནས་གསལ་ལེར་མཐོང་ཐུབ།
73

རང་གི་འདོད་པ་ལྟར་གྱི་མི་ཞིག་བྱའོ། །
འདུ་ཤེས་དེ་དག་ཁྱད་དུ་གསོད་རོགས། ད་ནི་རང་ཉིད་རང་གི་གཡོག་པོ་མི་བྱེད་རོགས།
མི་སུ་ཡིན་རུང་ཁྱོད་རང་གཡོག་ཏུ་བཀོལ་བའི་ནུས་པ་ཡོད་མི་སྲིད། རང་ཉིད་རང་ལས་རྒྱལ་
བ་ཡིན་ན། ཁྱོད་རང་དཀའ་ཁག་ཡོད་ཚད་ལས་རྒྱལ་སྲིད་པ་དང་། ཁྱོད་ཀྱི་མདུན་ཕྱོགས་ཀྱི་
བར་བགེགས་ཡོད་ཚད་རང་ཞིག་ཏུ་འགྱུར་ངེས།
རྒྱུ་འབྱོར་པ་ཅན་གྱིས་ཁྱོད་ལ་གཉའ་གནོན་བྱས་པར་ལེ་བདའ་བྱེད་རྒྱུ་མེད་དེ། ཁྱོད་
ཀྱིས་ཀྱང་རང་ཉིད་ནམ་ཞིག་ལ་ཕྱུག་པོར་གྱུར་རྗེས་མི་ཉམ་ཆུང་ལ་གཉའ་གནོན་མི་བྱེད་
པ་ཁག་ཐེག་བྱེད་ཐུབ་བམ། དེ་རིང་མི་གཞན་ལ་གཉའ་གནོན་བྱེད་མཁན་དེས་སང་ཉིན་
གཞན་གྱི་གཉའ་གནོན་མྱོང་དགོས་པ་ནི་ངེས་གཏན་ཡིན་ཏེ། འདི་ནི་འགྱུར་མེད་རྟག་བརྟན་
གྱི་ཆོས་ཉིད་ཅིག་ཡིན་ལ། ཆོས་ཉིད་འདི་ནི་ཀུན་ལ་འདྲ་མཉམ་གྱིས་ཁྱབ་ཅིང་སུ་ཡང་དེ་ལས་
ཐར་ས་ཡོད་པ་མ་རེད། ཁ་སང་། ཁྱོད་རང་འབྱོར་ལྡན་ཅན་དང་གཉའ་གནོན་མཁན་ཡིན་
སྲིད་ན་ཡང་། དེ་རིང་། ཁྱོད་རང་རླབས་ཆེ་བའི་ཆོས་ཉིད་འདིའི་དབང་སྒྱུར་ལས་ཐར་ཐུབ་
མེད། དེ་བས་ཁྱོད་རང་ལ་བརྟན་ཚུགས་མཁོ་ཞིང་ཚིག་ཐོག་ནས་འགྱུར་མེད་ཡིན་དགོས།
ཁྱོད་ཀྱི་སེམས་ནང་དུ་རྟག་བརྟན་གྱི་འདྲ་མཉམ་དང་རྟག་བརྟན་གྱི་དགེ་སེམས་དེ་ཉར་
ནས་རང་ཉིད་རང་གི་ནང་སེམས་ཀྱི་ཡུལ་དེ་དང་གནས་སྐབས་ཀྱི་འཇིག་རྟེན་དེ་ནས་བརྒལ་
བར་ཧུར་བརྩོན་བྱས་ཏེ་ཕྱི་ཡི་ཡུལ་དང་རྟག་བརྟན་གྱི་འཇིག་རྟེན་དེར་སྐྱོད་དགོས། མི་
གཞན་གྱིས་ཁྱོད་ལ་གནོད་འཚེ་བཟོ་བའམ་ཡང་ན་གཉའ་གནོན་བྱེད་པའི་འཁྲུལ་སྣང་དེ་དག་
མེད་པར་གཏོང་འདོད་ན། ཁྱོད་ཀྱིས་རང་གི་ནང་སེམས་ཀྱི་འཇིག་རྟེན་དེ་དང་ཁྱོད་ཀྱི་ཚེ་
སྲོག་ལ་དབང་སྒྱུར་བྱེད་པའི་ཆོས་ཉིད་དེར་ངེས་ཤེས་གཏིང་ཟབ་པ་ཞིག་དང་ཕྱོགས་བསྡུས་
ཅན་ཞིག་ཡོད་དགོས་ཤིང་། དེ་ནས་རང་ལ་གནོད་འཚེ་གཏོང་མཁན་ངོ་མ་དེ་ནི་ཁྱོད་རང་
ཉིད་ཀྱི་སེམས་པ་ཡིན་པ་ཤེས་སྲིད། རང་ལ་སྙིང་རྗེ་སྐྱེ་བ་ནི་རང་ཉིད་དམན་སར་ཕབ་པ་དང་
སེམས་ལ་རྨ་ཁ་བཟོ་བའི་གཏེ་བོ་གཞན་ན་མེད་པ་ཞིག་ཡིན།
74

● ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ཁྱོད་ཀྱི་སེམས་ལ་རྨ་ཁ་བཟོས་པ་དང་ཁྱོད་རང་འཚོ་བ་ལ་ཡིད་ཆེས་བྲལ་བའི་ཚེ། ཁྱོད་
ཀྱིས་རང་ཉིད་ཅི་ནུས་གང་ལྕོགས་ཀྱིས་གནོད་འཚེ་འདི་དག་ལས་ཐར་བར་བྱེད་དགོས་ཡོད།
ད་ནི་མི་གཞན་ལ་ལེ་བདའ་མི་བྱེད་པར་བྱ། རང་གིས་རང་ལ་ལེ་བདའ་བྱེད་པར་སློབ་སྦྱོང་
བྱེད་དགོས། རང་གི་དྭངས་གཙང་མ་ཡིན་པ་དང་བདེན་ལུགས་ཀྱི་ཚོད་བགམ་མི་ཐེག་པའི་
བྱ་སྤྱོད་དང་། འདོད་འདུན། བསམ་བློ་སོགས་ལ་ལེ་བདའ་བྱས་ཏེ། དུས་ནམ་ཡང་རང་ཉིད་ལ་
གུ་ཡངས་མ་གནང་།
འདི་ལྟར་བྱས་ན། ཁྱོད་ཀྱིས་གཞི་ནས་རྟག་བརྟན་འགྱུར་མེད་ཀྱི་རྟེན་གཞིའི་ཐོག་ནས་
ཁང་ཁྱིམ་བརྩིག་ངེས་ཏེ། བདེ་སྐྱིད་ཕུན་ཚོགས་ལ་ཉེ་བར་མཁོ་བའི་ལེགས་ཚོགས་ཀྱི་རྒྱུ་
ཐམས་ཅད་དུས་ཚོད་འོས་འཚམས་ཀྱི་ནང་དུ་ཁྱོད་ལ་འཛོམ་ངེས་རེད།
ང་ཚོའི་སེམས་ནང་གི་སྒེར་འཛིན་དང་སྒྱིད་ལུག་གི་བསམ་ཚུལ་ཡོད་ཚད་མ་དོར་བར་
དབུལ་ཕོངས་དང་གནས་བབ་མི་ལེགས་པ་དུས་གཏན་དུ་མེད་པར་གཏོང་བའི་ཐབས་ཤིག་ནི་
གཞན་ན་ཡོད་པ་མ་རེད། འདི་ལྟར་བྱས་ན། ང་ཚོ་གཞི་ནས་ཡར་ཐོན་ཡོང་ཐུབ། རྒྱུ་ནོར་
ལོངས་སྤྱོད་རྣལ་མ་ཞིག་འཛོམ་འདོད་ན། ཀུན་སྤྱོད་ལེགས་པོར་བརྟེན་ནས་རང་གི་ནང་
སེམས་གཙང་བཟོ་བྱེད་དགོས་ཀྱི་ཡོད། སེམས་ནང་གི་ཀུན་སློང་ཡག་པོ་དེ་ལས་གཞན་ཕྱི་
ཚུལ་གྱི་སྣང་ཚུལ་ཙམ་དུ་ཕུན་ཚོགས་གྲ་རྒྱས་ཟེར་བ་ཞིག་དང་སྟོབས་ཤུགས་ཟེར་བ་ཞིག་
ཡོད་མི་སྲིད། དངུལ་སྒོར་གྱི་ཁེ་བཟང་ཆེན་པོ་རེག་མཁན་གྱི་མི་དེ་རིགས་ལ་ནི་ཀུན་སྤྱོད་
ཡག་པོ་མེད་ཅིང་ཁོང་ཚོས་ཀྱང་ཀུན་སྤྱོད་ཡག་པོ་མང་པོ་ཡོད་འདོད་ཀྱི་མེད། དེ་བས་རྒྱུ་ནོར་
ཡོད་པ་ཙམ་གྱིས་ནོར་ལོངས་སྤྱོད་ངོ་མ་དེ་འཛོམས་པར་མི་འདོད་དེ། དངུལ་སྒོར་ཡོད་པ་ནི་
གནས་སྐབས་ཙམ་ཡིན་པས་སོ། །
ཁྱོད་ཀྱིས་ཀུན་སྤྱོད་མི་ལེགས་པའི་མི་ཡིས་རྒྱུ་ནོར་གསོག་འཇོག་བྱེད་པ་མཐོང་ཚེ།
ཁྱོད་རང་དེ་ཡི་རྗེས་སུ་འབྲངས་ནས་རང་གི་དད་འདུན་འདོར་མི་སྲིད་དེ། རྒྱུ་མཚན་ནི་ཁྱོད་
75

རང་གི་འདོད་པ་ལྟར་གྱི་མི་ཞིག་བྱའོ། །
ཀྱིས་ཀུན་སྤྱོད་མི་ལེགས་པའི་མི་དེ་དུས་ནམ་ཞིག་ལ་སླར་ཡང་དབུལ་ཕོངས་དང་མ་རབས་
ཀྱི་གཡང་དུ་ལྷུང་ངེས་པ་རྟོགས་ཡོད་པས་སོ། །
མི་དེ་རིགས་ལ་རླུང་རྟ་ཡང་ཡང་རྒྱུགས་ནས་ཐེངས་མང་པོར་རྒྱུ་ནོར་ལོངས་སྤྱོད་
འཛོམས་པ་ཡོད་ཀྱང་། ཁོ་རང་ཡང་དང་ཡང་དུ་དབུལ་ཕོངས་སུ་འགྱུར་བ་ནི་གཡོལ་དུ་མེད་
དེ། ཁོ་རང་གིས་ཉམས་མྱོང་དང་དཀའ་སྡུག་བེད་སྤྱད་ནས་རང་གི་ནང་སེམས་ཀྱི་དབུལ་
ཕོངས་ལས་མ་རྒྱལ་ན་དེ་འདྲ་ཡིན།
ཀུན་སློང་མཆོག་གྱུར་གྱི་མི་དེ་ནི་ཕར་བལྟས་ཚོད་ཀྱིས་དབུལ་ཞིང་ཕོངས་ན་ཡང་དོན་
ངོ་མའི་ཕྱུག་པོ་ནི་ཁོ་རང་ཡིན། གནས་སྐབས་སུ་དབུལ་བོ་ཉམ་ཐག་གི་ཚུལ་དུ་ལུས་ཡོད་ན་
ཡང་དོན་ངོ་མར་ཁོ་ཚོ་ཕུན་ཚོགས་གྲ་རྒྱས་ཀྱི་ཕྱོགས་སུ་སྐྱོད་པའི་ལམ་དུ་བགྲོད་བཞིན་ཡོད་
ཅིང་། བདེ་སྐྱིད་དང་སྤྲོ་སྣང་གིས་མདུན་ཕྱོགས་སུ་ཁོ་ཚོར་སྒུག་བསྡད་ཡོད་པ་རེད། གལ་ཏེ་
ཁྱོད་ལ་མི་ཚེ་ཧྲིལ་བོར་བདེ་ལེགས་ཡོང་བའི་རེ་འདོད་ཡོད་ན། ཁྱོད་རང་ངེས་པར་དུ་ཀུན་
སྤྱོད་ལེགས་པའི་མི་ཞིག་བྱེད་དགོས་ཀྱི་ཡོད།
དེར་བརྟེན། ཕུན་ཚོགས་གྲ་རྒྱས་ཆགས་པ་དེ་ཐད་ཀར་གྱི་དམིགས་འབེན་དང་མི་ཚེ་
གང་བོར་སྙེག་པའི་དམིགས་ཡུལ་དུ་བཞག་སྟེ། དེ་མངོན་འགྱུར་ཡོང་ཆེད་ཡོད་ཚད་བློས་
གཏོང་མི་ཕོད་པ་ཡིན་ན། ཆེས་མཐའ་མཇུག་རང་ཉིད་ཀྱིས་ཕམ་ཁ་ཉོ་རྒྱུ་ལས་ཅི་ཡང་མེད་
དོ །ང་ཚོས་རང་ཉིད་འཐུས་ཚང་དུ་གཏོང་བར་གཙིགས་འཛིན་བྱེད་དགོས་པ་དང་། སྒེར་སེམས་
མེད་པའི་བྱས་རྗེས་འཇོག་པའི་དོན་སྙིང་ཅན་གྱི་བྱ་བ་སྒྲུབ་རྒྱུ་དེ་ཚེ་སྲོག་གི་དམིགས་འབེན་
དུ་འཇོག་དགོས་ཤིང་། དེར་མ་ཟད་མཆོག་གྱུར་བླ་མེད་ཀྱི་དགེ་བའི་ཕྱོགས་ལ་དད་འདུན་གྱི་
ལག་ཟུང་རྐྱང་དགོས་ཡོད།
ཁྱོད་ཀྱིས་རང་ལ་རྒྱུ་ནོར་ལོངས་སྤྱོད་འཛོམས་པར་འདོད་པ་ནི་རང་དོན་མ་ཡིན་པར་
རྒྱུ་ནོར་ལ་བརྟེན་ནས་དགེ་བ་སྒྲུབ་པ་དང་མི་གཞན་ལ་ཕན་བདེ་བསྐྲུན་པའི་ཆེད་ཡིན་ཟེར།
76

▪ ལེའུ་གཉིས་པ།དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
གལ་ཏེ་འདི་ནི་ཁྱོད་ཀྱི་བསམ་ཚུལ་ངོ་མ་དེ་ཡིན་ན། ཁྱོད་ལ་རྒྱུ་ནོར་ལོངས་སྤྱོད་ཅིས་ཀྱང་
འཛོམས་པར་ངེས། རྒྱུ་ནོར་ལོངས་སྤྱོད་ཀྱི་ཁྲོད་དུ་འཚོ་བ་རོལ་ན་ཡང་རང་ཉིད་དེའི་བདག་
པོ་ཡིན་པར་མ་བསམ་ཚེ། ཁྱོད་རང་སྟོབས་དང་ལྡན་ལ་སྒེར་སེམས་མེད་པ་ཞིག་ཏུ་འགྱུར་རྒྱུ་
ངེས་གཏན་ཡིན།
ཁྱོད་ཀྱིས་རང་གི་ཀུན་སློང་ལ་བརྟག་དཔྱད་ནན་མོ་བྱེད་དགོས་ཏེ། རྒྱུ་མཚན་ནི་ཁྱོད་
ཀྱིས་གཞན་ལ་ཕན་བདེ་བསྐྲུན་ཆེད་དངུལ་སྒོར་གསོག་སྐབས། གནས་ཚུལ་ཕལ་ཆེ་བའི་
འོག་ཏུ་ཁྱོད་ཀྱི་ཀུན་སློང་ངོ་མ་དེ་ནི་རང་གི་མཚན་སྙན་གྲགས་ཆེ་རུ་གཏོང་བ་དང་། རང་
ཉིད་གཞན་ཕན་གཉེར་མཁན་ནམ་བཅོས་བསྒྱུར་གཏོང་མཁན་གྱི་སྣང་བརྙན་བཞེངས་བསྐྲུན་
བྱེད་པའི་ཆེད་དུ་ཡིན་ངེས།
སྐབས་རེར། ཁྱོད་ལ་དངུལ་སྒོར་ཇི་ལྟར་མང་ན་དེ་ལྟར་སྒེར་སེམས་ཅན་དུ་འགྱུར་ངེས།
གལ་ཏེ་ཁྱོད་ཀྱིས་སེམས་ནང་ནས་དགེ་བ་སྒྲུབ་འདོད་པ་ཡིན་ན། ཁྱོད་ཀྱིས་དངུལ་སྒོར་མང་
པོ་བསགས་པའི་བར་དུ་སྒུག་དགོས་དོན་མེད་དེ། མིག་མཐོང་ལག་ཟིན་གྱི་གནས་སྐབས་འདི་
དག་ཏུ་ཡང་དགེ་བ་སྒྲུབ་ཆོག་པ་རེད། གལ་ཏེ་ཁྱོད་རང་དོན་དམ་གྱི་སྤྱི་སེམས་ཆེ་ཞིང་སྒེར་
འཛིན་མེད་པ་ཡིན་ན། རང་ཉིད་བློས་བཏང་ནས་དེ་ར་སྤྲོད་བྱེད་དགོས་ཀྱི་ཡོད་པ་རེད།
ཁྱོད་རང་དབུལ་བོ་ཉམ་ཐག་ཅི་འདྲ་ཡིན་རུང་རང་ཉིད་བློས་བཏང་ཆོག་ཆོག་ཡིན་
པ་དང་། གལ་ཏེ་ཁྱོད་ལ་དངོས་གནས་དགེ་སེམས་ཤིག་ཡོད་པ་ཡིན་ན་དགེ་བ་སྒྲུབ་རྒྱུ་དེ་
ཕྱུག་པོར་འགྱུར་རག་བར་དུ་སྒུག་དགོས་དོན་མེད་ཅིང་། ཁྱོད་རང་མཁོ་བ་ཡོད་ས་དེར་སོང་
ནས་རང་ཉིད་བློས་གཏོང་རྐྱང་བྱས་ཆོག དེ་ནས་ཁྱོད་རང་ཁྱིམ་མཚེས་དང་རྒྱུས་མེད་ཀྱི་མི།
གྲོགས་པོ། ཐ་ན་དགྲ་ཟླ་སོགས་ཀྱི་མདུན་དུ་སྐྱོད་ནས་བདེ་ལེགས་སྒྲོན་པའི་མཁའ་དབུགས་
རྔུབ་ཆོག་པ་རེད། རྒྱུ་ཡོད་ན་འབྲས་བུ་ཅིས་ཀྱང་ཡོད་སྲིད་དེ། དེ་ནི་ནང་སེམས་ཀྱི་དགེ་བ་
དང་དབུལ་ཕོངས་ཀྱིས་ཕུན་ཚོགས་དང་སྟོབས་ཤུགས་བསྐྱེད་པ་དང་། ནང་སེམས་ངན་པས་
77

རང་གི་འདོད་པ་ལྟར་གྱི་མི་ཞིག་བྱའོ། །
གཉོད་ཆུང་ནུས་མེད་བསྐྱེད་པ་ཇི་བཞིན་ཡིན་ནོ། །
དངུལ་སྒོར་གྱིས་དོན་དངོས་ཀྱི་རྒྱུ་ནོར་ཡོད་པ་མཚོན་མི་ཐུབ་ལ། ཐོབ་གོ་ས་དང་ཁ་
དབང་ཐང་ཡོད་པ་ཡང་མཚོན་མི་ཐུབ། དངུལ་སྒོར་ཁོ་ནར་བརྟེན་པ་ནི་ངོས་འཇམ་ཞིང་ཤུད་
སླ་བའི་གངས་རིའི་རྩེ་མོ་རུ་འགྲེང་ཡོད་པ་དང་མཚུངས།
དོན་དམ་གྱི་རྒྱུ་ནོར་ནི་ཁྱོད་ལ་མངའ་བའི་ཀུན་སྤྱོད་ཡག་པོ་དེ་དང་ཁྱོད་ལ་འཛོམས་
པའི་སྟོབས་ཤུགས་དེ་ཡིན། ཁྱོད་ཀྱིས་རང་གི་སེམས་ཁམས་ལ་ལེགས་སྒྲིག་ཡང་ཡང་བྱས་ནས་
རང་གི་ཚེ་སྲོག་གི་ཁ་ཕྱོགས་ལ་ཚོད་འཛིན་བྱེད་དགོས། འདོད་སྲེད་དང་། ཞེ་སྡང་། ཁོང་
ཁྲོ། ཆེ་ཉམས། ང་རྒྱལ། སྒེག་ཉམས་ལ་དད་པ། རང་སྣང་གང་ཤར་བྱེད་པ། སྒེར་སེམས་
དང་མཁྲེགས་འཛིན་བྱེད་པ་བཅས་འདི་ཡོད་ཚད་ནི་དབུལ་ཕོངས་དང་ཉམས་ཞན་གྱི་རྟགས་
མཚན་ཡིན། བརྩེ་བ་དང་། དྭངས་གཙང་། ཞི་དུལ། བྱམས་སྙིང་རྗེ། གཏོང་ཕོད་ཆེ་བ།
བདག་འཛིན་མེད་པ་སོགས་ཏེ། འདི་དག་ནི་རྒྱུ་འབྱོར་པ་དང་སྟོབས་ཤུགས་ཀྱི་རྟགས་མཚན་
ཡིན།
དབུལ་ཕོངས་དང་གཉོམ་ཞན་ཁྱད་གསོད་བྱས་པ་ཡིན་ན། ང་ཚོའི་ནང་སེམས་སུ་གཞི་
ནས་འགོག་མེད་ཀྱི་སྟོབས་ཤུགས་ཤིག་རྒྱས་སྲིད། ང་ཚོར་མཆོག་གྱུར་བླ་མེད་ཀྱི་ཀུན་སྤྱོད
ཅིག་ལྡན་པ་ཡིན་ན་ཅི་ལ་ཡང་ཞེད་དགོས་མེད།
དོན་དངོས་སུ། ཕྱུག་པོ་ཡང་དབུལ་བོ་དང་མཚུངས་པར་རང་ལ་གཏོགས་པའི་དཀའ་
ཁག་ཡོད་པ་དང་མཚམས་རེར་དབུལ་བོའི་སྤྲོ་སྐྱིད་དེ་འདྲ་ཡང་མེད། དེར་བརྟེན་ང་ཚོར་ངེས་
ཤེས་ཤིག་ཡོད་པ་ནི་བདེ་སྐྱིད་ལྡན་མིན་དེ་ཕྱིའི་ཆ་རྐྱེན་དང་ཁྱོད་ལ་རྒྱུ་ནོར་ཅི་ཙམ་ཡོད་པ་
དེས་ཐག་གཅོད་ཐུབ་པ་ཞིག་མ་ཡིན་པར་རང་གི་ནང་སེམས་ཀྱི་འགྱུར་བར་རག་ལས་ཡོད་པ་
ཞིག་རེད།
གལ་ཏེ་ཁྱོད་རང་སྦྱིན་བདག་ཅིག་ཡིན་ཚེ། ཁྱོད་དང་ཁྱོད་ལ་གཡོག་རྒྱུག་མཁན་དག་
78

● ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
གི་བར་དུ་ཐོག་མ་ནས་འགལ་བ་སྣ་མང་ཡོད་སྲིད་པ་དང་། ཁྱོད་ཀྱིས་འགལ་བ་དེ་དག་ཟླུམ་
ལ་ཉེ་བའི་སྐབས་ཐོག་དེར་ཁོ་ཚོ་ཁྱོད་དང་ཁ་བྲལ་ནས་བུད་འགྲོ། དེ་བས་མཇུག་འབྲས་ནི
ཁྱོད་ལ་དད་འདུན་ཅི་ཡང་མེད་པར་འགྱུར་འགྲོ་བ་དེ་རེད།
ཁྱོད་ཀྱིས་ཧུར་ཐག་གིས་ལས་ཕོགས་མཐོ་རུ་བཏང་ནས་གནས་ཚུལ་ལ་འགྱུར་བ་གཏོང་
བ་དང་། ཡང་ན་ལས་ཀ་པར་རང་དབང་འོས་འཚམས་ཤིག་སྤྲོད་ངེས། དེ་ལྟར་ལགས་ཀྱང༌།
གནད་དོན་སྔར་བཞིན་ཐག་གཅོད་ཐུབ་མེད།དེའི་རྒྱུ་མཚན་ཅི་ཡིན་ལ་ང་ཚོས་དབྱེ་ཞིབ་འདི་
འདྲ་ཞིག་བྱ་རྒྱུ་ཡིན།
ཁྱོད་རང་འདི་ལྟ་བུའི་དཀའ་ཁག་ལ་འཕྲད་པའི་རྒྱུ་རྐྱེན་ཁྱོད་ཀྱི་ལས་ཀ་པ་དེ་དག་གི་
ཐོག་ན་མེད་པར་ཁྱོད་རང་སྟེང་ན་ཡོད་པ་རེད། ཁྱོད་ཀྱིས་བློ་སེམས་ལྷོད་ལ་ཕབ་ནས་རང་
ལ་དྲིས་དང་། དེར་མ་ཟད་ཁྱོད་ལ་རང་གི་ནོར་འཁྲུལ་ངོས་ཟིན་དང་དེ་ལ་ཡོ་བསྲང་གཏོང་
འདོད་ཀྱི་སེམས་པ་རྣམ་དག་ཅིག་ཡོད་པ་ཡིན་ན། ཁྱོད་ཀྱིས་དུས་ནམ་ཞིག་ལ་རང་གི་སྡུག་
བསྔལ་གྱི་འབྱུང་རྩ་དང་རྒྱུ་རྐྱེན་ཚོར་ཐུབ་ངེས།
ཡང་ན་ཁྱོད་ཀྱི་སྒེར་སེམས་ཤིག་གམ། ཡང་ན་མངོན་མེད་ཀྱི་དོགས་པ་ཞིག་གམ་གཡོ་
རྫུ་ཆེ་བའི་སེམས་ཁམས་ཤིག་རྒྱུ་རྐྱེན་དུ་གྱུར་ནས་ཁྱོད་ལ་ཤུགས་རྐྱེན་བཟོ་བཞིན་ཡོད་པ་དང་།
དེ་རང་ཁྱོད་ཀྱི་རྣམ་ཀུན་གྱི་སྦྱོར་བའི་ཁྲོད་མངོན་མེད་ན་ཡང་དེ་བཞིན་ཡིན།
ཁྱོད་ཀྱིས་རང་ལ་གཡོག་རྒྱུག་མཁན་དེ་དག་ལ་བསམ་ཤེས་ཤིག་གནོངས་དང་། ཁོ་ཚོའི་
ལས་ཀ་སྒྲུབ་ཡུལ་གྱི་ཆ་རྐྱེན་ལ་སོམས་དང་། གལ་ཏེ་ཁྱོད་རང་ཁོ་ཚོ་ཡིན་པའི་དབང་དུ་བཏང་
ན་ཁྱོད་ཀྱིས་ཇི་ལྟར་བྱེད་པར་བསམ་ཤེས་ཤིག་གནང་རོགས།
སེམས་ནས་ཁེངས་སྐྱུང་བྱེད་པ་ནི་ཤིན་ཏུ་དཀོན་ཏེ། དེ་ཡང་མཛེས་པའི་རིགས་ཤིག་
ཡིན་པ་དང་མཛེས་པ་དེ་རིགས་འཛོམས་ཚེ་གཡོག་ལས་རྒྱུག་མཁན་དག་གིས་ཀྱང་ཧུར་ཐག་
གིས་ལས་ཀ་སྒྲུབ་ངེས། དེ་བས་ཀྱང་མཆོག་གྱུར་བླ་མེད་ཀྱི་ཀུན་སྤྱོད་ཡག་པོ་ནི་མི་ཞིག་གིསས་
79

རང་གི་འདོད་པ་ལྟར་གྱི་མི་ཞིག་བྱའོ། །
རང་གི་བདེ་སྐྱིད་ཡོངས་སུ་བརྗེད་ནས་རང་གི་དབང་འོག་ཏུ་སྐྱབས་བཅོལ་ནས་སོ་སོའི་ཁྱིམ་
ཁ་གསོ་བའི་མི་དེ་དག་གི་བདེ་སྐྱིད་ལ་རྩིས་མཐོང་བྱེད་པ་དེ་ཡིན།
དེ་ལྟར་བྱུང་བ་ཡིན་ན། སྦྱིན་བདག་འདིའི་བདེ་སྐྱིད་ནི་ལྡབ་བཅུ་ཡིས་འཕར་ངེས་པ་
དང་ཁོས་རང་གི་ལས་ཀ་པ་དག་ལ་ཡང་འཁང་ར་བྱེད་མི་སྲིད། ལས་ཀ་པ་ནམ་ཡང་ཕྱིར་
འབུད་མི་གཏོང་བའི་སྦྱིན་བདག་སྐད་གྲགས་ཅན་ཞིག་གིས་འདི་ལྟར་བཤད་མྱོང་སྟེ། ངས་
རྣམ་ཀུན་རང་གི་ལས་ཀ་པ་དག་དང་འབྲེལ་འདྲིས་ཡག་པོ་བྱེད་བཞིན་ཡོད་ཟེར།
ཁྱོད་ཀྱིས་རང་ཉིད་ཧ་ཅང་ཁེར་རྐྱང་ཡིན་མིན་སྐོར་ལབ་སྲིད་པ་དང་སྲིད་འདིར་གྲོགས་
པོ་གཅིག་ཀྱང་མེད་པར་འདོད། ཁྱོད་ཀྱི་བདེ་སྐྱིད་ཀྱི་ཆེད་དུ་ངས་ཁྱོད་ལ་འདི་ལྟར་བརྗོད་
སྲིད་དེ། ཡོད་ཚད་འདི་འདྲ་ཞིག་ཏུ་འགྱུར་བའི་རྩ་བ་ནི་ཁྱོད་ལ་ཐུག་ཡོད་པ་ལས་མི་གཞན་
ལ་འབྲེལ་བ་མེད། ཁྱོད་ཀྱིས་གཞན་ལ་མཛའ་བརྩེ་ཡི་ལག་ཟུང་བརྐྱངས་པ་ཡིན་ན། ཁོ་ཚོ་
གཞི་ནས་ཁྱོད་དང་མཉེས་གཤིན་གྱི་གྲོགས་པོར་འགྱུར་སྲིད། རང་གི་ནང་སེམས་གཙང་བཟོ་
བྱས་ཏེ་རང་ཉིད་སྙིང་དུ་སྡུག་པ་ཞིག་ཏུ་བཏང་བ་ཡིན་ན། ཁྱོད་ལ་གཞི་ནས་གཞན་གྱིས་བརྩེ་
སེམས་འཆང་ངེས།
ཁྱོད་ཀྱི་འཚོ་བ་དེ་གནས་ཚུལ་གང་རུང་ཞིག་གི་དབང་གིས་ངན་ངོན་དང་རོལ་ཐབས་
མེད་པར་གྱུར་པ་ཡིན་ན་ཡང་། ཁྱོད་ཀྱི་ནང་སེམས་གཙང་མ་གཙང་རྐྱང་དུ་གནས་ཐུབ་པ་
དང་རང་གིས་རང་ལ་ཚོད་འཛིན་བྱེད་ཐུབ་པ་ཡིན་ཚེ། ཁྱོད་རང་དཀའ་གནས་འདི་དག་ལས་
ཐར་ཐུབ་བོ། །
དབུལ་ཕོངས་ལས་བྱུང་བའི་སེམས་ངལ་ཡིན་ནའང་འདྲ། འབྱོར་པ་ལས་བྱུང་བའི་
གནོན་ཤུགས་ཡིན་ནའང་འདྲ། ཡང་ན་འཚོ་བའི་ཁྲོད་ཀྱི་བཀྲ་མི་ཤིས་པ་དང་སྡུག་བསྔལ་
གཞན་དག་ཡིན་ནའང་འདྲ། ཁྱོད་ཀྱིས་སྒེར་འཛིན་གྱི་སེམས་པ་དེ་ཁྱད་གསོད་བྱས་པ་བརྒྱུད་
ནས་དེ་དག་ལས་ཐར་བར་བྱས་ཆོག་སྟེ། སྒེར་སེམས་དེ་དག་ནི་རང་ཉིད་ཀྱི་རྒྱུ་རྐྱེན་ག་གེ་མོ་
80

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ཞིག་ལ་བརྟེན་ནས་བྱུང་བ་ཡིན་པས་སོ། །
ང་ཚོའི་ཚེ་སྲོག་གི་གནས་སྐབས་རེ་རེར་ཡང་བསམ་ཚུལ་གསར་པ་རེ་རེ་སྐྱེ་སྲིད་པ་
དང་། ང་ཚོ་རང་ཉིད་ལ་བསམ་ཚུལ་དེ་རིགས་དོན་ལེགས་པོའམ་ཡང་ན་དོན་ངན་པར་
བསྒྱུར་བའི་འཇོན་ནུས་ལྡན་པ་རེད།
ང་ཚོས་རང་གི་རྒྱུ་འབྱོར་པ་དང་ཐོབ་གོ་ས་རྐང་བཙུགས་ནས་བསྐྱུར་དགོས་དོན་མེད་
ལ། རང་གི་བརྟན་བརླིང་དང་གཞུང་དྲང་འདོར་མི་རུང་། འདི་ལྟར་བྱས་པ་ཡིན་ན། རྒྱུ་ནོར་
ལོངས་སྤྱོད་དང་སྟོབས་ཤུགས་གཞི་ནས་ང་ཚོར་དབང་ངེས། དོན་དངོས་སུ། མིག་ནང་དུ་རང་
ཁོ་ན་མ་གཏོགས་མེད་པའི་མི་ཡིས་ནི་རང་ཉིད་ལ་དགྲ་ཟླ་བཙལ་བཞིན་ཡོད།
རང་དོན་འདོར་མཁན་དེ་ནི་གཞི་ནས་མི་རང་ཉིད་ཀྱི་མགོན་སྐྱབས་ངོ་མ་དེ་ཡིན་པ་
དང་། དེ་ལ་གྲོགས་པོ་རྣམས་ཀྱིས་ཀྱང་རྒྱབ་སྐྱོར་བྱེད་སྲིད། དྭངས་གཙང་གི་སེམས་པ་ཞིག་
ལྡན་པ་ཡིན་ན། མུན་ནག་དང་སྨུག་སྤྲིན་ཡོད་ཚད་གཞི་ནས་རང་ཡལ་དུ་འགྱུར་འགྲོ་སྲིད་པ་
དང་། རང་ལས་རྒྱལ་མཁན་དེ་ནི་འཇིག་རྟེན་ཀུན་ལས་ཀྱང་རྒྱལ་ཐུབ་པ་རེད།
རང་ཉིད་རང་གི་བདག་འཛིན་གྱི་གཅུན་སྡོམ་ལས་ཐར་བ་ཡིན་ན། ཁྱོད་རང་གཞི་ནས་
དབུལ་ཕོངས་དང་སྡུག་བསྔལ་ལས་ཐར་ཐུབ་པ་དང་། རྨོངས་འཐོམ་དང་ཤུགས་རིང་འབྱིན་
པ། ལེ་བདའ་བྱེད་པ། སེམས་ན་བ། ཁེར་རྐྱང་སོགས་ལས་ཀྱང་ཐར་ཐུབ་ངེས། སྒེར་འཛིན་
གྱི་ཕྱི་གོས་རྙིང་ཧྲུལ་དེ་ཕར་ཕུད་ནས་བྱམས་བརྩེ་ཆེན་པོའི་ཕྱི་གོས་གསར་པ་ཞིག་བརྗེ་དགོས།
འདི་ལྟར་བྱས་པ་ཡིན་ན། ཁྱོད་ཀྱི་ནང་སེམས་ལ་གཙང་དག་གི་བར་སྣང་ཡངས་པོ་ཞིག་ཡོད་
ངེས།
ང་ཚོ་རང་སེམས་རང་གིས་འདུལ་བའི་ལམ་དུ་བློ་བརྟན་འགྱུར་མེད་ཀྱིས་སྐྱོད་ཅིང་། དད་
པའི་སྟོབས་ལ་བརྟེན་ནས་རང་ཉིད་བློས་གཏོང་གི་ལམ་དུ་སྤོབས་པའི་དབུ་འཕང་མཐོ་རུ་
བཏེགས་ནས་སྐྱོད་པ་ཡིན་ན། ང་ཚོར་སྔར་བས་ཀྱང་གྱ་ནོམ་པའི་གྲ་རྒྱས་ཕུན་ཚོགས་ཀྱི་
81

G
རང་གི་འདོད་པ་ལྟར་གྱི་མི་ཞིག་བྱའོ། །
གནས་སྐབས་ཤིག་ཐོབ་སྲིད་པ་དང་།གཏན་གྱི་སྤྲོ་སྣང་དང་བདེ་སྐྱིད་ཀྱང་ཐོབ་སྲིད་དོ། །
དགེ་བའི་མཐར་ཐུག་སྙེག་མཁན་གྱི་མི་རྣམས་ལ་མཚོན་ན།
བྱ་དངོས་ཡོད་རྒུར་ཡོངས་སུ་རྫོགས་པའི་གྲུབ་འབྲས་ཤིག་ཐོབ་ངེས།
ཤེས་རབ་ཀྱིས་ངན་རེངས་སྣ་ཚོགས་ལ་གཤོག་ཟུང་གི་རམ་འདེགས་སྤྲོད་ངེས་ཏེ།
སྡུག་གི་མུན་པ་ནག་པོས་སྐར་ཚོམ་གྱི་ཕྲེང་བ་སྒྲིབ་ཅིང་།
དེ་དག་གིས་མི་སེམས་སྣང་བར་བྱེད་པའི་འོད་ཟེར་མི་ཡུལ་དུ་སྤྲོ་ཐབས་མེད་པར་བྱེད།
དམྱལ་ཁམས་ཀྱིས་ལྷ་ཡུལ་ལ་སྒུག་ཡོད་ཅིང་།
མུན་པའི་མཚན་མོ་ཡལ་རྗེས།
རྒྱང་རིང་ནས་བསླེབས་པའི་འོད་སྣང་རེ་སྒུག་ཏུ་འཆར་ཡོང་།
དྭངས་གཙང་དང་མཆོག་གྱུར་གྱི་ཕྱོགས་སུ་འཐེན་པའི་འཇུག་ངོགས་སུ།
ཕམ་ཁ་ནི་གཡོལ་དུ་མི་རུང་བ་ཞིག་ཡིན།
ཅི་ཞིག་ཤོར་ཚེ་ཅི་ཞིག་ཐོབ་པ་ངེས་གཏན་ཡིན་ཏེ།
ལོ་ཟླ་ཡི་རི་བོའི་རྩེ་རུ་འཛེགས་དུས།
སྣང་བ་སྤྲོ་བོ་ང་ཚོ་དང་འགྲོགས་ནས་ཡོད།
སྡུག་གི་མུན་པའི་རྗེས་སུ་སྐྱིད་ཀྱི་ཉི་མ་ཤར་ངེས།
བླ་ན་མེད་པའི་བསམ་བློ་དང་། སྐད་ཆ། བྱ་སྤྱོད།
གྲིབ་སོ་འཛིན་པའི་སྤྲིན་པ་དང་ལམ་ལམ་འཚེར་བའི་འོད་སྣང་དག
82

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ཁྱོད་ཀྱི་མཐོ་རུ་སྙེག་པའི་མི་ཚེ་དང་འགྲོགས་ནས་ཡོད།
བདེ་ལེགས་མ་ཡིན་པ་དག་གིས་ཁྱོད་ཀྱི་ལམ་དུ་སྤྲིན་ནག་གི་འགོག་རྐྱེན་བཟོ་ངེས་ཤིང་།
རྒྱལ་ཁ་ཆེན་པོའི་བར་སྣང་དུ།
རྡོག་འོག་གི་ལམ་གྱིས་ང་ཚོའི་འཚོལ་སྙེག་གི་གོམ་སྟབས་ལ་སྒུག་ཡོད།
དོགས་པ་དང་ཞེད་སྣང་གི་སྨུག་སྤྲིན་གྱིས།
ང་ཚོའི་རེ་སྨོན་གྱི་རི་ཟོམ་ཡོངས་སུ་སྒྲིབ་ཡོད།
སེམས་ཀྱི་སྨྲེང་བ་དང་། སྐྱོ་ངལ། སྡུག་བསྔལ་ཏེ།
འདི་དག་ཡོད་ཚད་ནི།
ང་ཚོ་དད་འདུན་གྱི་ཕྱོགས་སུ་སྐྱོད་དུས་ངེས་པར་བརྒྱུད་དགོས་པའི་ལམ་བུ་ཡིན།
བརྩེ་བ་དང་། སྙིང་རྗེ། དོགས་ཟོན་ཏེ།
ལས་དབང་གི་རུམ་ནས་མཆོད་མཇལ་གྱི་ལམ་དུ་སྐྱོད་ཅིང་།
གཟི་བརྗིད་དང་དགེ་སེམས་ཚང་མས་ཀྱང་ཁྱོད་ཀྱི་བསྟུན་པར་མཁས་པའི་
གོམ་སྟབས་ལ་སྒུག་ཡོད།
83

རང་གི་འདོད་པ་ལྟར་གྱི་མི་ཞིག་བྱའོ། །
བསམ་བློའི་གཟུགས་མེད་ཀྱི་སྟོབས་ཤུགས།
འཇིག་རྟེན་འདིར་ཆེས་སྟོབས་དང་ལྡན་པ་ནི་གཟུགས་མེད་པའི་སྟོབས་ཤུགས་དེ་
ཡིན། སྟོབས་འདི་རིགས་ལུགས་མཐུན་གྱིས་བཀོལ་ཤེས་བྱས་པ་ཡིན་ན་དེ་ནི་བྱམས་སྙིང་རྗེ་
རུ་འགྱུར་སྲིད་པ་དང་། དེ་ལས་ལྡོག་སྟེ། དེ་རང་ནོར་འཁྲུལ་གྱིས་བེད་སྤྱད་པ་ཡིན་ན་དེ་ལ་
གཏོར་བརླག་གི་ནུས་པ་ཡང་ལྡན་སྲིད།
མི་རྣམས་ལ་མཚོན་ན་རླངས་གཟུགས་ཀྱི་འཕྲུལ་འཁོར་དང་གློག་སོགས་འཕྲུལ་ཆས་ཀྱི་
སྟོབས་ཤུགས་ནི་རྒྱུན་ལྡན་གྱི་ཤེས་བྱ་ཞིག་ཏུ་གྱུར་ཡོད། ཡིན་ན་ཡང་མི་སུས་ཀྱང་འཕྲུལ་ཆས་
ཀྱི་སྟོབས་ཤུགས་དེ་རིགས་ནང་སེམས་ཀྱི་འཇིག་རྟེན་དུ་བེད་སྤྱོད་བྱེད་མི་ཐུབ། ནང་སེམས་
ཀྱི་འཇིག་རྟེན་དུ་བསམ་བློ་ཡི་སྟོབས་ཤུགས་དེ་ཆད་མེད་དུ་རྒྱས་ཏེ། མགོན་སྐྱབས་བྱེད་མཁན་
ནམ་ཡང་ན་གཏོར་བརླག་གཏོང་མཁན་དུ་འགྱུར་སྲིད།
འགྲོ་བ་མིའི་རིགས་འཕེལ་ཅིང་འགྱུར་ནས་ད་ལྟའི་ཚུན་དུ་སྟོབས་ཤུགས་འདི་རིགས་
འཛོམས་ཚར་ཡོད་པ་རེད། འཇིག་རྟེན་འདིར་འཚོ་ཞིང་གནས་པའི་འགྲོ་བ་མིའི་རིགས་
ཀྱི་ཤེས་རབ་ཡོད་ཚད་ནི་རང་གིས་རང་ལ་གཅུན་སྡོམ་མཐར་ཐུག་བྱས་པ་ལས་བྱུང་བ་ཞིག་
ཡིན། ”རང་གི་དགྲ་བོར་དགའ་བར་གྱིས་ཤིག”ཅེས་པའི་འདུ་ཤེས་འདི་ཤེས་རབ་ཅིག་ཏུ་གྱུར་
ཚར་ཡོད་ཅིང་། དེ་ཡིས་སེམས་ནང་གི་སྟོབས་ཤུགས་གཞན་བསྒྱུར་བྱེད་ངེས་ཏེ།དེ་ནི་དྲག་ཏུ་
འབབ་པའི་བཞུར་ཆུའི་ནང་གི་སོག་རྩྭ་ཞིག་དང་མཚུངས།
84

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ཞི་པའོ་ལའེ་ཡི་མི་ནི་ཆོས་ཉིད་ལ་ཤེས་རྟོགས་ཟབ་མོ་ཞིག་ཡོད་པས། ཁོ་ཚོའི་ཁྲོད་དུ་
མངོན་མཁྱེན་ཅན་མང་པོ་བྱོན་ཡོད་པ་རེད། ཁོ་ཚོས་དུས་ནམ་ཡང་ཕྱི་ཡུལ་གྱི་དོན་རྐྱེན་དང་
ནང་སེམས་ཀྱི་བསམ་བློ་གཉིས་ཟུང་འབྲེལ་བྱེད་ཅིང་། གོད་ཆག་དང་རྒྱལ་ཁ། བསམ་བློ་
དང་འདོད་ཧམ་བཅས་ཕན་ཚུན་རྟེན་འབྲེལ་གྱི་ཚུལ་དུ་མཐོང་བཞིན་ཡོད།
བསམ་བློ་རང་ཡན་དུ་གནས་པའི་སྟོབས་ཤུགས་ལ་ངེས་ཤེས་སྐྱེས་པར་བརྟེན་གཞི་ནས་
ལུང་བསྟན་བྱུང་བ་ཡིན་ཏེ། རྒྱུ་མཚན་ནི་འདི་ནི་ཤེས་རབ་དང་སྟོབས་ཤུགས་ཀྱི་རྨང་རྡོ་ཡིན་
པས་ཕྱིར་ཡིན། མི་རིགས་ཀྱི་དོན་རྐྱེན་ཆེན་པོ་ནི་མི་རིགས་སྙིང་སྟོབས་ཀྱི་སྟོབས་ཤུགས་ཀྱི་
མངོན་མཚོན་ཙམ་ཡིན།
དམག་འཁྲུག་དང་། ནད་ཡམས། ཐན་པ་སོགས་ནི་ནོར་འཁྲུལ་གྱི་བསམ་བློའི་མཛུབ་
སྟོན་གྱི་སྟོབས་ཤུགས་ཕན་ཚུན་འདྲེས་ཤིང་འགལ་ཟླར་ལངས་པ་ཞིག་ཡིན། འགལ་བ་འདི་
རིགས་འདུམ་མེད་རྩེ་རུ་སོན་ཚེ། གཞི་ནས་གཏོར་བརླག་གི་ནུས་པ་གྲུབ་ཡོད་པ་རེད། དམག་
འཁྲུག་གི་འབྱུང་རྐྱེན་དེ་མི་ཞིག་གི་ཤུགས་རྐྱེན་ལ་འཇོག་པ་ནི་ནོར་འཁྲུལ་གྱི་ལྟ་བ་ཞིག་ཡིན་
ཏེ། རྒྱལ་ཁབ་དང་མི་རིགས་ཀྱི་འཇིགས་རུང་གི་སྒེར་འཛིན་གྱི་བསམ་བློ་དེ་ནི་རྒྱུ་རྐྱེན་ངོ་མ་
དེ་ཡིན། གཟུགས་ཀྱིས་སྟོང་ཞིང་འཐབ་ཏུ་མི་ཐུབ་པའི་བསམ་བློའི་སྟོབས་ཤུགས་དེས་སྲིད་
འདིའི་བྱ་དངོས་ཡོད་རྒུའི་གདོད་མའི་རྣམ་པ་དེ་མངོན་པར་བྱེད་ཐུབ།
འཇིག་རྟེན་ནི་བསམ་བློ་ལས་བྱུང་བ་ཡིན་ཏེ། དངོས་པོ་དག་ནི་སྤྱི་མཚན་ཅན་དུ་
བསྒྱུར་བའི་བསམ་བློ་ལས་མ་འདས། འགྲོ་བ་མིའི་རིགས་ཀྱི་གྲུབ་འབྲས་ཡོད་ཚད་ཐོག་མར་
བསམ་བློའི་ནང་དུ་གྲུབ་ཅིང་། དེ་ནས་ཕྱིའི་རྣམ་པར་སྣང་བ་ཞིག་ཡིན།
རྩོམ་པ་པོ་དང་། གསར་གཏོད་པ། བཟོ་བཀོད་པ་བཅས་ཀྱིས་ཐོག་མར་བསམ་བློའི་ནང་
ནས་ཁོ་རང་ཉིད་ཀྱི་བརྩམས་ཆོས་ལེགས་འགྲུབ་བྱུང་ཡོད་པ་དང་། དེ་ནས་རིམ་གྱིས་ཆ་ཤས་
ཕྲ་མོ་དག་འཐུས་ཚང་དུ་བཏང་ནས་དེ་རང་སྦྱོར་ལེགས་མཐུན་བསྡེབས་ཡོང་བའི་སྤྱི་གཟུགས་
85

རང་གི་འདོད་པ་ལྟར་གྱི་མི་ཞིག་བྱའོ། །
ཤིག་གྲུབ་པར་བྱས་པ་རེད། མཇུག་མཐར་རང་གི་བསམ་ཚུལ་ལག་ལེན་དུ་བཏབ་སྟེ། དེ་རང་
བལྟས་ན་མཐོང་རྒྱུ་ཡོད་ཅིང་རེག་ན་ཐོགས་རྒྱུ་ཡོད་པའི་གཟུགས་ཅན་གྱི་བརྩམས་ཆོས་ཤིག་
ཏུ་བསྒྱུར་ཡོད་པ་རེད།
བསམ་བློ་ཡི་སྟོབས་ཤུགས་དང་ཆོས་ཉིད་ཕན་ཚུན་མཐུན་སྦྱོར་ཡོང་བའི་ཚེ། བྱ་དངོས་
གང་ཡིན་རུང་ཡུན་བརྟན་ཡོང་ཐུབ། དེ་ལས་ལྡོག་སྟེ། བསམ་བློ་ཡི་སྟོབས་ཤུགས་ལ་གཏོར་
བརླག་ཐེབས་པ་ཡིན་ན། བྱ་དངོས་རྣམས་ཀྱང་ཆག་གྲུམ་དུ་གྱུར་ནས་ཁ་ཐོར་དགུ་ཐོར་དུ་
འགྱུར་ངེས།
ཁྱོད་ཀྱི་བསམ་བློའི་སྟོབས་ཤུགས་ཡོད་རྒུ་ལེགས་སྒྲིག་བྱས་ནས་དེ་རང་བརྟན་ཅིང་
འགྱུར་བ་མེད་པའི་སེམས་ཤུགས་ཤིག་ཏུ་བསྒྱུར་དགོས་ན། ཧུར་ཐག་གིས་དགེ་བ་སྒྲུབ་དགོས་
ཤིང་། རང་གི་སེམས་གཏིང་ནས་ངན་རེངས་ཐ་ཤལ་ལ་འགོག་རྒོལ་དང་གཏོར་བརླག་གཏོང་
དགོས་ཀྱི་ཡོད། འདི་ལྟར་སྒྲུབ་ཐུབ་པ་ཡིན་ན་ཁྱོད་ཀྱིས་གཞི་ནས་རྒྱལ་ཁ་ལེན་ཐུབ།
དེ་བས། ང་ཚོས་སྐྱོབ་པ་ཞེས་པའི་ཐ་སྙད་འདིའི་བསྟན་དོན་ངོ་མ་དེ་རྟོགས་ཐུབ་པ་སྟེ།
མུན་པའི་ཀློང་དང་ངན་པའི་གཡང་ནས་ཡོད་ཚད་བསྐྱབས་པ་དང་། ང་ཚོས་རྟག་བརྟན་གྱི་
དགེ་སེམས་ཀྱི་འོད་ཟེར་དེ་འཕྲོས་ཡོང་བ་མཐོང་ཐུབ།
འཇིགས་སྐྲག་དང་སེམས་ཁྲལ། དངངས་འཚབ། དོགས་པ། དཀའ་ཚེགས་དང་བློ་
འགྱོད། ཞེ་ཕམ་སོགས་ཡོད་སར་མ་རིག་པ་དང་ཡིད་རྟོན་བྲལ་བའི་སྣང་ཚུལ་ཅིས་ཀྱང་ཡོད་
པར་ངེས།
སེམས་ཁམས་འདི་དག་ཡོད་ཚད་ནི་སྒེར་འཛིན་གྱིས་བསྐྱེད་པའི་ཐད་ཀར་གྱི་འབྲས་བུ་
ཡིན་པ་དང་། ངན་པའི་ནུས་པ་དང་བླ་ན་མེད་པའི་དབང་ཆར་བཅངས་པའི་དད་པ་བརྟན་པོ་
དེ་ལས་བྱུང་བ་ཡིན།
འགྲོ་བ་མིའི་རིགས་ལ་དོན་དམ་གྱིས་མཁོ་བ་ནི་རང་ཉིད་གནས་ཚུལ་འདི་ལ
86

● ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
བསྐྱབས་ནས་ཐར་བར་བྱེད་དགོས་རྒྱུ་དེ་ཡིན་པ་དང་། མི་རྣམས་ཡ་ཡ་ཡོ་ཡོའི་ངང་ཅི་ལ་
ཡང་བསྟུན་པར་བྱེད་པའི་བྲན་གཡོག་ཅིག་ཏུ་གྱུར་ཡོད་བཞིན་དུ་ད་དུང་བསྐྱབ་པར་བྱ་བའི་
ཚུལ་གླེང་བ་ནི་གཏན་ནས་མི་རུང་བ་ཞིག་ཡིན།
འཇིགས་སྐྲག་ནི་སེམས་ཁུར་དང་དམོད་མོ་དང་མཚུངས་པར་ཉེས་བསགས་ཤིག་ཡིན་
ཏེ། རྒྱུ་མཚན་ནི་གལ་སྲིད་མི་རྣམས་སེམས་བསམ་པའི་གཏིང་ནས་བདེན་ལུགས་ནི་དུས་
གཏན་དུ་བརྟན་ཚུགས་ཐུབ་པ་ཞིག་དང་། དགེ་སྤྱོད་ནི་བཀག་ནས་ཁོགས་པ་མེད་པ་ཞིག་ཡིན་
པ། བྱམས་སྙིང་རྗེ་ཡི་བརྩེ་བ་ཆེན་པོ་ནི་མཐའ་མེད་པ་ཞིག་ཡིན་པ་བཅས་ལ་ཡིད་ཆེས་ཡོད་
པ་ཡིན་ན། ཁོ་ཚོར་འཇིགས་སྐྲག་དང་སེམས་ཁུར་ཅི་ལ་སྐྱེ་ཨང་། འཇིགས་སྐྲག་དང་སེམས་
ཁུར། དོགས་པ་བཅས་ནི་དང་ལེན་མི་བྱེད་པ་དང་ཡིད་ཆེས་མེད་པའི་དན་རྟགས་ཤིག་ཡིན།
སེམས་ཁམས་འདི་དག་ཡོད་པར་བརྟེན། གཉོམ་ཞན་དང་ཕམ་ཁ་ཡང་གཞི་ནས་ཡོད་
སྲིད་དེ། རྒྱུ་མཚན་ནི་སེམས་ཁམས་འདི་རིགས་ཀྱིས་མཚོན་བཞིན་ཡོད་པ་ནི་ཡང་དག་པའི་
བསམ་བློ་ཇེ་ཉུང་དུ་གཏོང་བ་དང་དེ་རང་མེད་པར་བཟོ་བ་ཞིག་ཡིན་པས་སོ། །
གནས་ཚུལ་མི་ལེགས་པ་འདི་དག་ཁྱད་དུ་གསོད་དགོས་ན་སྟོབས་དང་ལྡན་པའི་ཚེ་
སྲོག་ཅིག་མཁོ་བ་དང་བྲན་དུ་བཀོལ་བའི་གནས་བབ་དེ་མཚམས་འཇོག་པར་བྱེད་དགོས།
རང་ཉིད་རང་གི་བདག་པོར་འགྱུར་དགོས་ན་རང་གི་ནང་སེམས་ཀྱི་སྦྱོང་བརྡར་བྱ་ཚད་དེ་
བརྟན་པོའི་ངང་མཐོར་འདེགས་བྱ་རྒྱུ་ནི་ཐབས་ཤེས་ཉག་གཅིག་ཡིན།
སེམས་ངོས་ཁོ་ན་ནས་ངན་རེངས་ལ་འགོག་རྒོལ་བྱས་པས་མི་ཆོག་སྟེ། ང་ཚོས་རྒྱུན་
གཏན་གྱི་འཚོ་བའི་ནང་དུ་ངན་རེངས་ཟེར་བ་དེ་ཅི་འདྲ་ཞིག་ཡིན་མིན་ལ་གོ་བ་མང་ཙམ་
ལེན་དགོས་ཀྱི་ཡོད། དེ་བཞིན་དུ་སེམས་ངོས་ཁོ་ན་ནས་དགེ་སྤྱོད་ལ་མོས་མཐུན་བྱས་པས་
མི་ཆོག་སྟེ། ང་ཚོས་འབད་འབུངས་ལྷོད་མེད་བརྒྱུད་ནས་དགེ་སྤྱོད་ལ་གོ་བ་ཡང་དག་ལེན་
དགོས་པར་མ་ཟད་དགེ་བ་སྒྲུབ་ཤེས་དགོས་ཀྱི་ཡོད་པ་རེད།
87

རང་གི་འདོད་པ་ལྟར་གྱི་མི་ཞིག་བྱའོ། །
ང་ཚོས་རང་གིས་རང་ལ་གཅུན་སྡོམ་བྱེད་པའི་རིག་པར་སྦྱོང་བརྡར་བྱས་པ་ཡིན་ན།
མི་འགྱངས་པར་རང་གི་ནང་སེམས་ཀྱི་སྟོབས་ཤུགས་ལ་གོ་བ་ཟབ་མོ་ཞིག་ལེན་ཐུབ་པ་དང་།
དེར་མཐུད་ནས་བསམ་བློའི་སྟོབས་ཤུགས་འདི་རིགས་བེད་སྤྱོད་ཡང་དག་བྱེད་ཐུབ་པའི་སྟོབས་
ཤུགས་ཤིག་ཀྱང་ཡོད་ངེས།
ཁྱོད་ཀྱིས་རང་ཉིད་ལ་ཚོད་འཛིན་བྱེད་པའི་གོ་རིམ་ནང་རང་གི་བསམ་བློའི་སྟོབས་
ཤུགས་ལ་ཚོད་འཛིན་བྱེད་ཐུབ་དགོས་པ་ལས། རང་ཉིད་བསམ་བློའི་སྟོབས་ཤུགས་དེ་ཡི་
དབང་དུ་འགྲོ་མི་རུང་སྟེ། འདི་ལྟར་བྱས་པ་ཡིན་ན་ཁྱོད་ཀྱིས་གཞི་ནས་དོན་གྱི་འཕེལ་ཕྱོགས་
དང་ཕྱི་རོལ་གྱི་ཁོར་ཡུག་ལ་རྒྱུས་ལོན་ཡོད་ཐུབ།
མི་ཞིག་གིས་གལ་ཏེ་དོན་ཅི་སྒྲུབ་ཀྱང་ཕམ་ཁ་ཉོ་ཞིང་། ཕར་བལྟས་ཚོད་ཀྱིས་རྒྱལ་ཁ་
ལེན་པར་ཐག་མི་རིང་ན་ཡང་ཁོས་གོ་སྐབས་དེ་དམ་འཛིན་བྱེད་མི་ཐུབ་པ་ཡིན་ཚེ། དེ་ནི་ཁོ་
རང་ཉིན་མཚན་རྟག་པར་གནས་བབ་དེ་འདྲ་ཞིག་ཏུ་འཚོ་བཞིན་ཡོད་པ་དང་། ཁོ་རང་གིས་
དུས་ནམ་ཡང་རང་གི་སྟོབས་ཤུགས་བེད་སྤྱོད་མི་བྱེད་པས་ཡིན།
དུས་ནམ་ཡང་དོགས་པའི་འདམ་རྫབ་ཏུ་བྱིངས་ནས་འཕག་འཚག་རྒྱག་ཅིང་། འཇིགས་
སྐྲག་གིས་ཡོངས་སུ་བསྐོར་བ་དང་། དངངས་འཚབ་ཀྱིས་རྨོངས་ནས་ཐར་བ་མེད་པ་ནི། ཁྱོད་
རང་བྲན་གཡོག་ཏུ་གྱུར་པའི་རྟགས་ཡིན་པ་དང་། བྲན་གཡོག་ལྟར་གྱི་འཚོ་བ་རོལ་བཞིན་
ཡོད་པའི་རྟགས་རེད། དེ་དུས་རྒྱལ་ཁ་དང་མཚན་སྙན་གྲགས་ཀྱིས་ཁྱོད་ཀྱི་སྒོ་མོ་བརྡུངས་
ནས་ནང་དུ་ཡོང་འདོད་བྱས་ན་ཡང་རྔོ་ཅི་ཡང་མི་ཐོགས།
དད་པ་དང་རང་ལ་གཅུན་སྡོམ་བྱེད་པའི་ནུས་པ་མེད་མཁན་གྱི་མི་འདི་ལྟ་བུས་ནི་རང་
གི་ལས་དོན་ཐག་གཅོད་བྱེད་མི་ཐུབ་པ་དང་། ཁོ་རང་རང་འགུལ་མ་ཡིན་པར་ཁོར་ཡུག་གི་
དབང་དུ་འགྱུར་ངེས། དོན་དངོས་སུ། ཁོ་ནི་རང་ཉིད་ཀྱི་བྲན་གཡོག་ཏུ་གྱུར་ཚར་ཡོད་པ་རེད།
དེ་དུས་ཁོ་རང་ལ་སྡུག་བསྔལ་ཚད་མེད་ཅིག་སྐྱེ་ངེས་ཤིང་། སྡུག་བསྔལ་སྐྱེ་བའི་གོ་རིམ་དེའི་
88

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ཁྲོད་ནས་བྱུང་བའི་གནོན་ཤུགས་ལ་བརྟེན་ནས་ཆེས་མཇུག་མཐར་ཁོ་རང་སྟོབས་དང་ལྡན་ལ
བརྟན་པོ་ཞིག་ཏུ་ཆགས་འགྲོ་ངེས། དད་པ་དང་དམིགས་འབེན་ནི་ཁོ་རང་འཚོ་གཞེས་པའི་
ཀུན་སློང་དེར་གྱུར་ཡོད།
གལ་སྲིད་དད་འདུན་དང་དམིགས་འབེན་བརྟན་པོ་ཞིག་ཡོད་ཚེ། མི་འགྲུབ་པའི་བྱ་བ་
ཅི་ཡང་མེད། ཉིན་རེར་སེམས་ནང་གི་དད་འདུན་དེ་རྒྱུན་འཁྱོངས་ལྷོད་མེད་བྱས་པ་ཡིན་ན།
བསམ་བློའི་ནང་གི་སྟོབས་ཤུགས་དེ་རིམ་གྱིས་གཅིག་སྡུད་བྱེད་ཐུབ། ཉི་མ་རེ་ལ་གཏན་ཁེལ་
ཟིན་པའི་དམིགས་འབེན་རེ་ཡོད་ན། ཁྱོད་ཀྱི་སྟོབས་ཤུགས་ཀྱིས་ཁྱོད་རང་རྒྱལ་ཁའི་ཕྱོགས་སུ་
སྐྱོད་པར་སྣེ་ཁྲིད་བྱེད་ཐུབ།
ཁྱོད་རང་མི་ཚེའི་གོ་རིམ་ག་འདྲ་ཞིག་ཏུ་གནས་པ་ཡིན་ན་ཡང་འདྲ། ཁྱོད་ཀྱིས་རང་
ལ་རྒྱལ་ཁའམ་ཡང་ན་སེམས་སྟོབས་ཅི་འདྲ་ཞིག་ཐོབ་པར་རེ་བཞིན་ཡོད་པ་ཡིན་ན་ཡང་
འདྲ། དེའི་སྔོན་དུ་ཁྱོད་ཀྱིས་ངེས་པར་དུ་སེམས་ལྷོད་ལ་བབས་ནས་རྩེ་གཅིག་གིས་རང་གི་
ནང་སེམས་ཀྱི་བསམ་བློའི་སྟོབས་ཤུགས་དེ་གཅིག་སྡུད་བྱེད་དགོས་ཀྱི་ཡོད། གལ་སྲིད་ཁྱོད་
རང་ཚོང་པ་ཞིག་ཡིན་པ་དང་། གློ་བུར་བའི་རྐྱེན་ངན་ཞིག་ལ་འཕྲད་པ་ཡིན་ན་ཁྱོད་རང་ལ་
དངངས་སྐྲག་དང་འཚབ་སྣང་འགོག་མེད་དུ་སྐྱེས་ཏེ་ཅི་བྱ་གཏོལ་མེད་དུ་འགྱུར་ངེས།
དུས་ཡུན་རིང་པོར་སེམས་ཁམས་འདི་འདྲ་ཞིག་གི་དབང་དུ་འགྱུར་བ་ནི་གནོད་པ་
ཤིན་ཏུ་ཆེ་སྟེ། རྒྱུ་མཚན་ནི་གལ་སྲིད་ཁྱོད་ལ་དངངས་འཚབ་ལངས་པ་ཡིན་ན་བརྡར་ཤ་ཡང་
དག་གཅོད་པའི་རིག་སྟོབས་ཉམས་འགྲོ་བའི་ཕྱིར། གལ་སྲིད་ཁྱོད་ཀྱིས་ཞོགས་པ་སྔ་མོ་ཞིག་
གམ་མཚན་མོ་འཕྱི་པོ་ཞིག་གི་དུས་ཚོད་ནང་ལྷིང་འཇགས་ཀྱི་ས་ཆ་ཞིག་བཙལ་ནས་རང་གི་
སེམས་ཁམས་བག་ཡངས་པར་བྱས་ཏེ་རང་སེམས་ཉོག་པར་བྱེད་པའི་དོན་དག་དེ་རིགས་དང་
རྒྱང་དུ་བཀྱེད་ཅིང་། འཚོ་བའི་ནང་གི་སྤྲོ་འོས་ལ་བདེ་སྐྱིད་ལྡན་པའི་དོན་དག་དེ་རིགས་ཡིད་
ལ་འཁོར་བར་བྱས་ན། ཁྱོད་རང་ཞེ་རྩ་ལྷོད་ཅིང་བག་ཕེབས་པར་འགྱུར་ངེས་ཤིང་། ཁྱོད་ཀྱི་
89

རང་གི་འདོད་པ་ལྟར་གྱི་མི་ཞིག་བྱའོ། །
སེམས་ནང་གི་དངངས་འཚབ་ཀྱང་རང་ཡལ་དུ་འགྱུར་ངེས། གལ་ཏེ་ཁྱོད་ཀྱིས་རང་གི་སེམས་
ཁམས་ཡང་བསྐྱར་མི་ལེགས་པའི་འོབས་སུ་ལྷུང་བ་ཚོར་ཚེ། དེ་མ་ཐག་སེམས་ཁམས་ལྷོད་ལ་
འབབ་ཐུབ་པར་བྱེད་དགོས་ཀྱི་ཡོད།
འདི་དག་སྒྲུབ་ཐུབ་པ་ཡིན་ན། ཁྱོད་ཀྱི་སེམས་པ་དེ་ཁྱོད་ཀྱི་དཀའ་ཁག་ཐག་གཅོད་བྱེད་
པའི་ཕྱོགས་ལ་རྩེ་གཅིག་ཏུ་གཞོལ་ཐུབ་པར་ངེས། དེ་ལྟར་ཁྱོད་ཀྱིས་རང་གི་འབད་བརྩོན་གྱི་
ཁ་ཕྱོགས་ཡང་དག་པ་དེ་དང་མཐའ་མཇུག་གི་དམིགས་འབེན་གསལ་བོར་མཐོང་ཐུབ་སྟེ།
ཁྱོད་ཀྱི་ཞི་བདེ་བག་ཕེབས་ཀྱི་སེམས་ཁམས་ལ་བརྟེན་ནས་ཁྱོད་ལ་མཐོང་རྒྱ་གསལ་ཐག་ཆོད་
པ་ཞིག་དང་བརྡར་ཤ་གཅོད་པའི་ནུས་པ་ཞིབ་ཚགས་ལྡན་པ་ཞིག་ཡོད་པས་སོ། །ཁྱོད་ཀྱིས་
རང་སེམས་ཡོངས་སུ་བདེ་བར་ཕབ་པར་དུས་ཡུན་རིང་པོ་ཞིག་གི་འབད་བརྩོན་བརྒྱུད་དགོས་
ཀྱི་ཡོད་ན་ཡང་། བདེ་བར་ཕབ་པའི་གནས་སྐབས་དེ་རྒྱུན་འཁྱོངས་ལྷོད་མེད་བྱས་པ་ཡིན་ན་
ཁྱོད་ལ་རྒྱལ་ཁ་ཐོབ་ངེས་གཏན་ཡིན། ཁྱོད་ཀྱིས་སེམས་བདེ་བག་ཕེབས་ཀྱི་གནས་སྐབས་སུ་
་ག་ཞིག་རྙེད་སྲིད་ཅིང་། ཁྱོད་རང་ངེས་པར་ལམ་འདི་བརྒྱུད་ནས་འགྲོ་དགོས་ཀྱི་ཡོད།
གལ་ཏེ་ཁྱོད་རང་སླར་ཡང་དོགས་པའི་དབང་དུ་གྱུར་པ་དང་ཁྱོད་ལ་དངངས་འཚབ་
ལངས་ཚེ། ཁྱོད་ཀྱིས་ལམ་འདི་ནི་ནོར་འདུག་ཨང་སྙམ་ངེས་ཡིན། ཡིན་ན་ཡང་ཁྱོད་ཀྱིས་དེ་
ལྟར་མི་བསམ་པར་ཞུ།
བློ་བརྟན་འགྱུར་མེད་ཀྱིས་བློ་བདེ་བག་ཕེབས་ཀྱི་སེམས་ཁམས་ཤིག་བཟུང་ནས་རང་
ཉིད་ལ་མཛུབ་སྟོན་བྱེད་དགོས་པ་དང་། དངངས་འཚབ་དང་སེམས་ཁུར་གྱིས་རང་ལ་ཤུགས་
རྐྱེན་མི་ཐེབས་པ་བྱ་དགོས། སེམས་ཁམས་བདེ་ལ་འབབ་དུས། ཁྱོད་ལ་གཞི་ནས་ཡང་དག་
པའི་ལྟ་བ་དང་བརྡར་ཤ་གཅོད་པའི་ནུས་པ་ཡོད་པ་རེད།
སེམས་ཁམས་འདི་འདྲ་ལེགས་སྒྲིག་བྱས་པ་བརྒྱུད་ནས་ཁྱོད་ཀྱིས་འཆོལ་ཡོད་པའི་
སེམས་པ་དེ་གཞི་གཅིག་ཏུ་སྡུད་ཐུབ་པ་དང་། ཁྱོད་རང་འཕྲད་པའི་གནད་དོན་ལ་བསྐྱར་ཞིབ་
90

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
བྱེད། དེ་ནི་ལམ་སྒྲོན་གྱི་འོད་ཚང་མ་གཅིག་ཏུ་སྡུད་པ་ནང་བཞིན་ཡིན། དེ་བས་ཆེས་མཇུག་
མཐར་གནད་དོན་གྱི་མདུད་པ་ཚང་མ་མ་བཤིག་རང་ཞིག་ཏུ་འགྱུར་ངེས། དཀའ་ངལ་ཡོད་
ཚད་ཁྱོད་ཀྱི་བློ་བདེ་བག་ཕེབས་ཀྱི་སེམས་ཁམས་དང་གཏིང་ཟབ་པའི་བསམ་བློའི་མདུན་
ནས་ཉམ་ཆུང་ཆུང་གིས་མགོ་སྒུར་སྲིད་པ་དང་། གནད་དོན་ཡོད་ཚད་ཁྱོད་ཀྱི་ནང་སེམས་ཀྱི་
སྟོབས་ཤུགས་དང་ཤེས་རབ་ཀྱིས་ཕམ་པར་རྒྱག་ངེས།
ཁྱོད་ཀྱིས་རང་གི་གཤིས་ཀར་རྒྱུས་ལོན་ཟབ་མོ་ཞིག་བྱུང་བ་དང་དེར་མ་ཟད་མངོན་མེད་
ཀྱི་དཀའ་ཁག་དེ་དག་ཁྱད་དུ་གསོད་ཐུབ་པ་ཡིན་ན། གཞི་ནས་བསམ་བློ་ཡི་སྟོབས་ཤུགས་ལ་
ངེས་ཤེས་རྣལ་མ་ཞིག་སྐྱེ་ངེས་པ་དང་། གཞི་ནས་བསམ་བློ་དང་ཕྱི་རོལ་དངོས་པོ་ཡི་འཇིག་
རྟེན་བར་གྱི་འབྲེལ་བ་ལ་ངེས་ཤེས་སྐྱེ་སྲིད་ཅིང་། གཞི་ནས་བསམ་བློ་འདི་རིགས་ལ་ལུགས་
མཐུན་གྱིས་བེད་སྤྱོད་དང་ཁ་ལོ་སྒྱུར་བ་ཡིན་ན་རང་གི་འཚོ་བའི་གནས་བབ་ལེགས་སྒྲིག་དང་
ཇེ་ལེགས་སུ་གཏོང་ཐུབ་པ་རྟོགས་ཐུབ།
ཁྱོད་ཀྱི་བསམ་བློ་གང་ཡིན་རུང་ཁྱོད་ལས་བྱུང་བའི་སྟོབས་ཤུགས་ཤིག་ཡིན་པ་དང་། དེ་
ལྟ་བུའི་སྟོབས་ཤུགས་ཀྱི་ངོ་བོ་དང་ཤུགས་ཚད་ལ་གཞིགས་ནས་ཁྱོད་ཀྱིས་རང་གི་སེམས་
ཁོངས་སུ་དེ་ཤོང་ཐུབ་པའི་བར་སྟོང་ཞིག་འཇོག་དགོས། ཁྱོད་ཀྱིས་སེམས་དང་སེམས་ཀྱི་བར་
དུ་ཕན་ཚུན་ལ་རོགས་རམ་ཡོང་བའི་ཡུན་བརྟན་གྱི་འབྲེལ་བ་ཞིག་ཡོད་པ་དང་། བསམ་བློ་
མི་འདྲ་བ་མཚམས་མེད་དུ་བརྗེ་རེས་བྱེད་ཐུབ་པའི་ངང་ཚུལ་ཞིག་ཡོད་པ་རྟོགས་ཡོང་ངེས།
སྒེར་འཛིན་དང་རང་དོན་ཁོ་ན་གཉེར་བའི་བསམ་བློ་ནི་གཏོར་བརླག་གི་རང་བཞིན་ལྡན་
པའི་སྟོབས་ཤུགས་ཤིག་ཡིན་ལ། དེ་ནི་ངན་རེངས་ཀྱི་ཕོ་ཉ་ཡིན། བསམ་བློ་འདི་རིགས་ཀྱིས་མི་
གཞན་གྱི་ནང་སེམས་སུ་འཁྱེར་སོ་ངན་པ་སྐྱེ་བར་བྱེད་ཅིང་དེ་ཚབས་ཆེན་དུ་གཏོང་སྲིད་ལ།
ཁྱོད་ཀྱི་ནང་སེམས་ཀྱི་ངན་རེངས་ཀྱི་སྟོབས་ཤུགས་ཇེ་ཆེར་གཏོང་ངེས།
ཞི་དུལ་དང་དྭངས་གཙང་། སྒེར་སེམས་མེད་པའི་བསམ་བློ་ནི་ལྷ་ཡི་ཕོ་ཉ་དག་དང་
91

རང་གི་འདོད་པ་ལྟར་གྱི་མི་ཞིག་བྱའོ། །
མཚུངས་ཏེ། ཁོ་ཚོས་བདེ་ཐང་དང་ཞི་བདེ། བདེ་སྐྱིད་བཅས་འཇིག་རྟེན་འདིར་ལེགས་སྐྱེས་སུ་
བསྣམས་ཡོང་བ་དང་། ངན་རེངས་ཀྱི་སྟོབས་ཤུགས་ལ་འཐབ་རྩོད་བྱེད་ཅིང་མཆིས། ཁོ་ཚོས་
དངངས་འཚབ་དང་སྐྱོ་སྡུག་གི་རྙོག་ཆུ་བདེ་སྐྱིད་ཀྱི་ནོར་བུ་ཀེ་ཏ་ཀ་ཡིས་དྭངས་པར་བྱས་ཏེ།
ཆག་གྲུམ་ཤོར་བའི་སེམས་པ་དེ་རྟག་བརྟན་གྱི་སྲོལ་རྒྱུན་གྱི་ཕྱོགས་སུ་བསྒྱུར་ཡོང་ངེས་རེད།
གལ་སྲིད་བསམ་བློ་ཡག་པོ་ཞིག་ཡོད་པ་ཡིན་ཚེ། དེ་ལྟ་བུའི་བསམ་བློ་དེ་དག་གང་
མགྱོགས་ངང་ཁྱོད་ཀྱི་འཚོ་བའི་ནང་དུ་མངོན་འགྱུར་གང་ལེགས་འབྱུང་ངེས་རེད། རང་གི་
ནང་སེམས་ཀྱི་སྟོབས་ཤུགས་དེར་གཅུན་སྡོམ་བྱེད་ཐུབ་པ་ཡིན་ན། ཁྱོད་ཀྱིས་རང་གི་འཚོ་བ་
དེ་ཅི་འདོད་ལྟར་དུ་སྐྱེལ་ཆོག་པ་རེད།
མགོན་སྐྱབས་གནང་མཁན་དང་ཉེས་ཅན་པ་ཡི་ཁྱད་པར་ནི་སྔོན་མ་དེར་རང་གི་ནང་
སེམས་ཀྱི་སྟོབས་ཤུགས་ལ་ཚོད་འཛིན་བྱེད་པའི་ནུས་པ་ཡག་པོ་ཞིག་ཡོད་པ་དང་། ཕྱི་མ་དེ་
ནི་དེ་ལས་ལྡོག་སྟེ་དེའི་ནང་སེམས་ཀྱི་སྟོབས་ཤུགས་ཀྱི་དབང་དུ་གྱུར་ནས་དེའི་བདག་པོ་དང་
དེའི་གཅུན་སྡོམ་མྱོང་དགོས་པ་ཞིག་ཡིན།
སྟོབས་ཤུགས་རྣལ་མ་ཞིག་དང་ཞི་བདེ་རྟག་བརྟན་ཞིག་ཡོད་པར་འདོད་ན། རང་གིས་
རང་ལ་གཅུན་སྡོམ་བྱ་རྒྱུ་ལས་ཐབས་གཞན་ཅི་ཡང་ཡོད་པ་མ་རེད། རང་གི་གཤིས་ཀ་དང་
སེམས་ཁམས་ཀྱི་དབང་དུ་གྱུར་པ་ནི་ཁྱོད་རང་གཉོམ་ཆུང་ནུས་མེད་དང་ཁེར་རྐྱང་གྲོགས་
མེད། ད་དུང་གོ་ཆོད་ཏོག་ཙམ་ཡང་མེད་པ་ཞིག་ཏུ་འགྱུར་བཞིན་པའི་རྟགས་རེད། ཁྱོད་ཀྱིས་
རང་གི་སྐྱོན་ཆ་ཕྲ་མོ་དེ་དག་ཁྱད་གསོད་བྱ་དགོས་ཏེ། ཆགས་སྡང་གི་འགྱུར་བ་སྐྱེན་པ་དང་
མི་གཞན་ལ་དོན་མེད་དུ་སྡང་སྡིགས་སྟོན་པ་དང་དོགས་པ་ཟ་བ། ཕྲག་དོག་བྱེད་པ་བཅས་བྱ་
མི་རུང་། ཁྱོད་ཀྱི་འཚོ་བ་དེ་ཕུན་སུམ་ཚོགས་པ་དང་གྲ་རྒྱས་དོད་པོ་ཞིག་ཏུ་གཏོང་དགོས་ན།
ཁྱོད་ཀྱིས་ངེས་པར་དུ་དོན་འདི་དག་སྒྲུབ་ཐུབ་དགོས།
ཁྱོད་ཀྱི་མི་ཚེའི་བཤུལ་ལམ་དུ་ཁྱོད་རང་བརྩེ་དུང་གི་འགྱུར་བའི་དབང་དུ་གྱུར་པ་ཡིན་
92

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ་
ན་ཁྱོད་ལ་མི་གཞན་དང་ཕྱི་རོལ་ཁོར་ཡུག་གི་རོགས་རམ་མཁོ་བ་རེད།
གལ་སྲིད་ཁྱོད་རང་བརྟན་ཅིང་བརླིང་བའི་སྒོ་ནས་མདུན་སྐྱོད་བྱ་བ་དང་ཁྱོད་ལ་གྲུབ་
འབྲས་ངེས་ཅན་ཞིག་འཐོབ་པར་འདོད་ན། ཁྱོད་ཀྱིས་མི་སེམས་རྨོངས་པར་བྱེད་པའི་རྒྱུ་རྐྱེན་
དེ་དག་ལ་ཚོད་འཛིན་དང་དེ་དག་འདོར་ཐུབ་དགོས་ཀྱི་ཡོད།
ཉིན་རེར་ཁྱོད་ཀྱིས་རང་གི་སེམས་ཁམས་དེ་བདེ་ལ་འབེབས་ཐུབ་པ་བྱེད་དགོས་པ་
དང་དེ་ནི་ང་ཚོས་རྣམ་ཀུན་བརྗོད་པའི་རྒྱུན་ལྡན་གྱི་སེམས་ཁམས་ཤིག་འཛིན་དགོས་ཟེར་བ་
དེ་རེད། ཐབས་འདིར་བསྟན་པ་ནི་ཞི་བདེ་བག་ཕེབས་ཀྱི་སེམས་ཁམས་ཀྱིས་ཟང་ཟིང་རྙོག་
འཛིང་གི་སེམས་ཁམས་ཀྱི་ཚབ་བྱེད་པ་དང་། སྟོབས་དང་ལྡན་པའི་བསམ་བློ་ཡིས་གཉོམ་
ཞན་ནུས་མེད་ཀྱི་བསམ་བློའི་ཚབ་བྱེད་པ་དེ་ཡིན།
ཐབས་འདི་བདེ་ལེགས་ངང་བཀོལ་ཐུབ་པ་ཡིན་ན། ཁྱོད་ཀྱིས་གནད་དོན་ཐག་གཅོད་
བྱ་དུས་གཞི་ནས་རང་གི་བསམ་བློའི་སྟོབས་ཤུགས་བེད་སྤྱོད་གཏོང་ཐུབ་པ་དང་། དེ་ནས་རྒྱལ་
ཁ་ཡང་ལེན་ཐུབ་ཀྱི་ཡོད་པ་རེད། གོ་རིམ་འདི་ནི་མི་ཞིག་གི་ནུས་པ་སྣ་མང་པོ་ཡོད་པ་དེ་རིམ་
གྱིས་སྟོབས་དང་ལྡན་པའི་ནུས་པ་གཅིག་གི་ཐོག་ཏུ་བསྡུ་བཞིན་པ་དེ་ཡིན།
ངང་ཚུལ་འདི་དཔེ་རུ་བཀོད་ན་འདི་ལྟ་སྟེ། བེད་མེད་ཀྱི་རྫིང་བུའི་ནང་གི་ཆུ་དེ་ཆུ་ཡུར་
བརྒྱུད་ནས་མ་རྨོས་ལོ་ཏོག་གི་ཞིང་སའམ་ཡང་ན་སིལ་ཏོག་ར་བ་ཞིག་ཏུ་འདྲེན་ཆོག་པ་དང་།
སེམས་བག་ལྷོད་ཅིང་རང་གི་བསམ་བློར་བདག་སྐྱོང་བྱེད་ཐུབ་ལ་དེ་ལ་སྣེ་ཁྲིད་བྱེད་ཐུབ་པའི་
མི་དེས་ནི་རང་གི་བླ་སྲོག་བསྐྱབས་པ་བརྒྱུད་ནས་སོ་སོའི་འཚོ་བ་དེ་ཕུན་སུམ་ཚོགས་པ་ཞིག་
ཏུ་གཏོང་ཐུབ་པ་ཡིན།
ཁྱོད་ཀྱིས་རང་གི་ཧོལ་རྒྱུགས་དང་བསམ་བློར་བདེ་ལེགས་ངང་ཚོད་འཛིན་བྱེད་ཐུབ་དུས།
ཁྱོད་ཀྱི་ནང་སེམས་སུ་གཟུགས་མེད་པའི་སྟོབས་ཤུགས་གསར་པ་ཞིག་སྐྱེ་ངེས་པ་དང་། ད་དུང་
ཞི་འཇགས་ཀྱི་སེམས་ཁམས་ཤིག་ཆགས་སྲིད་ལ། ཁྱོད་ཀྱི་སེམས་པ་དེ་ཡང་སྟོབས་ཀྱིས་
93

རང་གི་འདོད་པ་ལྟར་གྱི་མི་ཞིག་བྱའོ། །
ཁེངས་ངེས།
ཁྱོད་ཀྱི་ཡར་སྔོན་གྱི་འབད་འབུངས་དེར་འབྲས་བུ་རེག་ཐུབ་མེད་ན་ཡང་། ཁྱོད་ཀྱི་
མངོན་མེད་ཀྱི་སྟོབས་ཤུགས་དེ་རིམ་གྱིས་ཕྱི་རུ་ཐོན་ཡོང་ངེས་ཤིང་། ཁྱོད་ལ་ཡིད་ཆེས་ཡོད་
པར་གྱུར་པས་རྒྱལ་ཁ་ལེན་རྒྱུར་ཡང་ཐག་མི་རིང་།
ནང་སེམས་ཀྱི་ལྟ་བར་འགྱུར་ལྡོག་བྱུང་བ་དང་བསྟུན་ནས། ཁྱོད་ཀྱི་བརྡར་ཤ་གཅོད་
པའི་ནུས་པ་དང་བསམ་བློའི་སིམ་འཛུལ་གྱི་ནུས་པ་ཡང་མཐོར་འདེགས་ཆེན་པོ་འབྱུང་ངེས།
ཁྱོད་ལ་ཚོད་དཔག་བྱེད་པའི་ནུས་པ་དཔེ་མེད་ཅིག་འཛོམས་ངེས་པ་དང་། དེ་ལ་བརྟེན་ནས་
ཁྱོད་ཀྱིས་དོན་རྐྱེན་དེ་མི་འགྱངས་པར་འབྱུང་ངེས་པ་ཚོར་ངེས་ཤིང་། དེར་མ་ཟད་དོན་གྱི་
མཇུག་འབྲས་ཅི་འབྱུང་ལ་ཡང་འཁྲུལ་བ་མེད་པའི་སྔོན་དཔག་བྱེད་ཐུབ།
དེ་བས་ཁྱོད་ཀྱི་རྣམ་འགྱུར་ལ་འགྱུར་ལྡོག་འབྱུང་ངེས་པ་དང༌། ཁྱོད་ཀྱིས་འཚོ་བར་
རྒྱུས་ལོན་པར་ཡང་འགྱུར་ལྡོག་འབྱུང་སྲིད། ཁྱོད་ཀྱིས་མི་གཞན་ལ་བཟུང་བའི་རྣམ་འགྱུར་
ལ་འགྱུར་ལྡོག་བྱུང་དུས། མི་གཞན་གྱིས་ཀྱང་ཁྱོད་ལ་འཛིན་པའི་རྣམ་འགྱུར་ལ་འགྱུར་ལྡོག་
གཏོང་ངེས།
ཁྱོད་ཀྱིས་ངན་ཞིང་རེངས་ལ་གཏོར་བརླག་གི་རང་བཞིན་ལྡན་པའི་བསམ་བློ་དེ་ཁྱད་དུ་
བསད་རྗེས། ཁྱོད་རང་སྟོབས་དང་ལྡན་ལ་དྭངས་གཙང་བླ་མེད་ཀྱི་སེམས་ནང་ནས་ཐོན་པའི་
སྟོབས་ཤུགས་ཆེན་པོ་དེར་འཕྲད་སྲིད་ཅིང་། བདེ་སྐྱིད་ཀྱི་ཚོར་བ་དེ་ཁྱོད་ཀྱི་སེམས་ནང་ནས་
ཆེ་ནས་ཆེ་རུ་འགྲོ་ཞིང༌། ཁྱོད་ཀྱིས་སྤྲོ་སྣང་དང་སྟོབས་ཤུགས་ཀྱི་ཐོགས་རེག་དེ་ཚོར་ཐུབ་ཀྱི་
ཡོད། ཁྱོད་ཀྱིས་ངེས་པར་དུ་ཤེས་དགོས་པ་ཞིག་ནི་སྤྲོ་སྣང་དང་སྟོབས་ཤུགས་ནི་རང་གིས་རང་
ལ་གཅུན་སྡོམ་བྱེད་ཐུབ་དུས་གཞི་ནས་ཡོད་པ་ཞིག་ཡིན་པ་དེ་རེད།
སྤྲོ་སྣང་དང་སྟོབས་ཤུགས་འདི་རིགས་ནི་ཁྱོད་ཀྱིས་འབད་འབུངས་ཅི་ཡང་བྱ་མི་དགོས་
པ་དང་དེ་བས་ཀྱང་ཁྱོད་ཀྱིས་དོ་སྣང་ཅི་ཡང་བྱུང་མེད་པའི་གནས་ཚུལ་གྱི་འོག་ཏུ་འབྱུང་ངེས་
94

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
པར་མ་ཟད་ཤུགས་རྐྱེན་ཐོན་བཞིན་ཡོད། དེ་ནས་མི་གང་མང་ཁྱོད་ཀྱི་ཕྱི་རྗེས་འབྲང་སྲིད་
པ་དང་། ཁྱོད་ཀྱི་ཤུགས་རྐྱེན་ཆེ་ནས་ཆེ་རུ་འགྲོ་སྲིད། ཁྱོད་ཀྱི་བསམ་བློའི་འཇིག་རྟེན་དེར་
འགྱུར་ལྡོག་བྱུང་བ་དང་བསྟུན་ནས། ཁྱོད་ཀྱི་ཕྱིའི་ཁོར་ཡུག་གི་འཇིག་རྟེན་དེ་ཡང་བསྐྱར་
འཛུགས་བྱེད་སྲིད།
རང་ཉིད་ནི་རང་གི་དགྲ་ཆེ་ཤོས་དེ་ཡིན། སེམས་རྩ་བརྟན་ཅིང་སྤྲོ་སེམས་འཁོལ་བའི་
མི་དེས་ནི་ཕྱོགས་ལྷུང་དང་མི་གཙང་བའི་བསམ་བློ་དེ་རང་འགུལ་མ་ཡིན་པར་དང་ལེན་བྱེད་
མི་སྲིད། སྤྱང་གྲུང་ལྡན་པའི་སྦྱིན་བདག་གིས་ནི་རང་གི་གཡོག་འཁོར་ལ་བཀའ་ཕབ་པ་དང་
དེ་རང་གདན་འདྲེན་བྱ་དགོས། དེར་བརྟེན་ཁོ་རང་གིས་ནི་རང་གི་འདོད་འདུན་ལ་ཇི་ལྟར་
ཚོད་འཛིན་བྱེད་པ་རྟོགས་དགོས་ཤིང་བསམ་བློ་ཅི་འདྲ་ཞིག་ལ་བརྟེན་ནས་མི་དང་དོན་དག་
ལ་འབྲེལ་བ་འཛིན་དགོས་མིན་རྟོགས་དགོས་ཀྱི་ཡོད།
རང་གིས་རང་ལ་གཅུན་སྡོམ་བྱས་པ་བརྒྱུད་ནས་བླངས་པའི་རྒྱལ་ཁ་ཆུང་ངུ་ཞིག་ཡིན་
རུང་མི་གང་དེའི་ནུས་པ་ཆེ་ནས་ཆེ་རུ་སྐྱེད་ཐུབ་པ་རེད། རྒྱལ་ཁ་འདི་རིགས་ཐོབ་མཁན་གྱི་
མི་ལ་ནི་རེ་སྨོན་ཁྲོད་ཀྱི་ཤེས་རབ་དང་ནང་སེམས་ཀྱི་ཞི་བདེ་ཡོད་ངེས་རེད། དུས་མཚུངས་
སུ་སྟོང་ཁམས་ཆེན་མོ་འདིའི་ནང་གི་སྟོབས་ཤུགས་ཡོད་ཚད་ཀྱིས་ནི་རང་ཉིད་རང་སེམས་ཀྱི་
བདག་པོར་གྱུར་ཚར་བའི་མི་དེ་དག་ལ་རོགས་སྐྱོར་དང་སྲུང་སྐྱོབ་གནང་ངེས་ཡིན་པ་དང་
ཁོས་ཀྱང་གནད་འདི་ངེས་ཤེས་འདྲོངས་ངེས་སོ། །
ཁྱོད་རང་ནམ་མཁའི་དབྱིངས་སུ་འཕགས་སྲིད་དམ།
ཁྱོད་རང་དམྱལ་ཁམས་བརྒྱུད་ནས་འགྲོ་སྲིད་དམ།
ཡང་ན་རྟག་བརྟན་གྱི་མཛེས་པས་སྤུད་པའི་རྨི་ལམ་དུ་འཚོ་སྲིད་དམ།
ཡང་ན་ཆེས་གཞི་རྩར་གྱུར་པའི་བསམ་བློ་རུ་གནས་ངེས་སམ།
95

རང་གི་འདོད་པ་ལྟར་གྱི་མི་ཞིག་བྱའོ། །
རྒྱུ་མཚན་ནི་ཁྱོད་ཀྱི་བསམ་བློ་ནི།
ཁྱོད་ཀྱི་མགོ་ཐོག་གི་ནམ་མཁའ་དེ་ཡིན་པ་དང་།
ཁྱོད་ཀྱི་རྡོག་འོག་གི་དམྱལ་ཁམས་དེ་ཡིན་ཏེ།
བདེ་སྐྱིད་ཀྱི་ཡུ་བ་ནི་ཁྱོད་ཀྱི་བསམ་བློའི་ལག་ཟུང་གིས་འཛིན་དགོས།
འཇིག་རྟེན་ཡལ་ཆོག་ཀྱང་། བསམ་བློ་ཡལ་མི་སྲིད།
གཟི་བརྗིད་ཀྱི་འོད་ཟེར་དེ་རྨི་ལམ་ཁོ་ན་ལས་མཐོང་སྲིད།
དུས་རབས་ཀྱི་ཟློས་གར་ནི།
རྟག་བརྟན་བསམ་བློའི་རླབས་རྒྱུན་ཁྲོད་འཁྲབ་བཞིན་ཡོད།
རང་བཀུར་དང་། ངོ་ཚ།སྐྱོ་སྣང་།
སྡུག་ཡུས།སུན་གཙེར། ཆགས་སྡང་བཅས་ནི།
ས་དབང་ལ་དབང་སྒྱུར་མཁན་གྱི་བསམ་བློ་སྟོབས་དང་ལྡན་པ་དེའི་ཕྱི་གོས་ཙམ་ཡིན།
རྨི་ལམ་ནི་ཁྱོད་ཀྱི་སེམས་སུ་ཡོད་དེ།
རྨི་ལམ་རྨི་མཁན་གྱིས་ནི་ཞོགས་པ་ལ་རེ་སྒུག་བྱེད་དེ།
རྒྱུ་མཚན་ནི་ཁོ་རང་སད་པའི་ཚེ་ན།
གསོན་ཤུགས་ཀྱིས་བརྟས་པའི་བསམ་བློ་འཁྲུངས་ངེས་པས་སོ། །
འདི་ཡིས་རྨི་ལམ་དེ་དངོས་ཡོད་དུ་མངོན་འགྱུར་བྱེད་སྲིད་པ་དང་།
96

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
འཇིགས་རུང་གི་རྨི་ལམ་དེ་བླ་ན་མེད་པའི་ལྷ་ཡུལ་དུ་ཡལ་བར་འགྱུར་སྲིད་ཅིང་།
དྭངས་གཙང་དང་ཡོངས་སུ་རྫོགས་པ་དེ་ཤུལ་དུ་ལྷག་ངེས།
ངན་རེངས་ནི་བསམ་བློ་ལས་བྱུང་བ་དང་།
དགེ་སེམས་ཀྱང་བསམ་བློ་ལས་བསྐྱེད་པ་རེད།
འོད་ཟེར་དང་མུན་པ།
སྡིག་ཉེས་དང་དྭངས་གཙང་།
ཀུན་ཀྱང་བསམ་བློ་ལས་བྱུང་བའོ། །
བསམ་བློའི་ཁྲོད་རླབས་ཆེ་བའི་སྟོབས་ཤུགས་སྦས་ཡོད་ཅིང་།
བསམ་བློ་ཅན་གྱིས་ནི་རླབས་ཆེ་བའི་དོན་དག་ཚོར་སྲིད།
ཕུགས་བསམ་ཅན་གྱི་བློ་ཕུགས་རྒྱང་རིང་བས།
ཁྱོད་རང་རི་བོ་མཐོན་པའི་རྩེ་རུ་སོན་སྲིད།
97

རང་གི་འདོད་པ་ལྟར་གྱི་མི་ཞིག་བྱའོ། །
བདེ་ཐང་དང་རྒྱལ་ཁ། སྟོབས་ཤུགས།
ང་ཚོའི་དྲན་འཛིན་གྱི་ཡོལ་ངོར་ད་ལྟ་ཡང་གསལ་ལེར་སྣང་བ་ནི་གཡའ་དག་པའི་བྱིས་
བློ་འཛིན་པའི་ཕྲུ་གུའི་གནས་སྐབས་ཀྱི་ནམ་ཡང་བཤད་མི་ཚར་བའི་ཆེས་སྤྲོ་སྣང་ཅན་གྱི་
གཏམ་རྒྱུད་དེ་དག་ཡིན། གཏམ་རྒྱུད་ནང་གི་མི་སྣ་གཙོ་བོ་ཕོ་མོ་དེ་དག་དང་མཚུངས་པར་ང་
ཚོར་དེ་ལྟ་བུའི་ཀྱག་ཀྱོག་གི་མི་ཚེའི་བརྒྱུད་རིམ་ཡོད་འདོད་པའི་རེ་བ་ཡང་བླ་ལྷག་གིས་ཆེ་
ཞིང་། དཀའ་ངལ་དང་འཕྲད་དུས་ལས་དབང་གི་གཅེས་སྐྱོང་ཐོབ་ནས་ངན་དགུ་འཛོམས་
པའི་བདུད་མོ་དེ་དང་། ཡ་ང་སྙིང་རྗེ་མེད་པའི་མི་ཆེན་དེ། ད་དུང་གཡོ་སྒྱུ་ཁྲམ་གསུམ་ཅན་
གྱི་རྒྱལ་པོ་དེ་ལས་རྒྱལ་འདོད་ཀྱི་འདུན་པ་ཧ་ཅང་ཆེ།
གཏམ་རྒྱུད་ནང་གི་མི་སྣ་གཙོ་བོ་ཕོ་མོ་དེ་གཉིས་ཀྱི་ལས་དབང་ལ་ང་ཚོའི་བྱིས་བློའི་
ནང་དུ་འདང་མི་ཕོག་པའི་གནས་ཚུལ་ཅི་ཡང་མེད་ཅིང་། མི་སྣ་གཙོ་བོ་མཇུག་མཐར་དགྲ་
ལས་རྒྱལ་ཐུབ་པར་ང་ཚོར་ནམ་ཡང་ཡིད་ཆེས་བརྟན་པོ་ཡོད། དེའི་རྒྱུ་མཚན་ནི་བྱིས་སྒྲུང་
ཡོད་ཚད་ཀྱི་མཇུག་འབྲས་ནི་བཀྲ་ཤིས་བདེ་ལེགས་ཡིན་པར་ང་ཚོ་ཡིད་ཆེས་ཡོད་ཅིང་གཏམ་
རྒྱུད་ཁྲོད་མི་ཡག་པོ་དེ་དག་ལ་དུས་ནམ་ཡང་མཇུག་མཐར་འབྲས་བུ་ཡག་པོ་ཐོབ་ཡོད་པ་རེད།
བྱིས་སྒྲུང་ནང་དུ་གནད་འགག་གི་སྐབས་སུ་རྒྱལ་མོ་དཔའ་གདེང་ཆེན་པོས་གདོང་ལ་བུད་དེ་
མུན་པ་དང་དཀའ་ངལ་ཡོད་ཚད་མཐར་སྐྲོད་གཏོང་དུས། ང་ཚོར་དགའ་ཚོར་སྨྲ་བརྗོད་ལས་
འདས་པ་ཞིག་སྐྱེ་སྲིད་ཅིང་ཡིད་ཚིམས་པའི་ཚོར་བ་དཔེ་མེད་ཅིག་སྐྱེས་ནས་མི་ཚེ་ཧྲིལ་བོར་
98

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
བདེ་སྐྱིད་འཐོབ་སྲིད་སྙམ་ངེས་རེད།
ཡིན་ན་ཡང་དུས་ཚོད་མི་སྡོད་མདུན་དུ་སྐྱོད་པ་དང་དངོས་ཡོད་འཚོ་བར་གདོང་གཏུག་
གང་མང་ཐེབས་པ་དང་བསྟུན་ནས་མཛེས་སྡུག་ཡིད་འོང་གི་བྱིས་སྒྲུང་ནང་གི་འཇིག་རྟེན་དེ་
རིམ་གྱིས་རང་ཡལ་དུ་གྱུར་འགྲོ་བ་དང་། བྱིས་སྒྲུང་ནང་གི་འཇིག་རྟེན་དེའི་མི་ཡག་པོ་དེའི་
སྣང་བརྙན་རིམ་གྱིས་མོག་པོར་གྱུར་ཏེ།ཕྱིར་དྲན་གྱི་གཏིང་རིམ་ཞིག་ཏུ་བཅུག་ནས་འཇོག་
ངེས།
བྱིས་དུས་ཀྱི་རྨི་ལམ་དེ་དག་དང་རྒྱང་དུ་བཀྱེད་པ་ཡིན་ན། རང་ཉིད་སྔར་ལས་ཀྱང་ཤེས་
རབ་དང་ལྡན་པར་འགྱུར་སྲིད་པ་དང་སྔར་ལས་ཀྱང་སྟོབས་དང་ལྡན་པར་འགྱུར་ངེས་པ་ང་
ཚོ་ཀུན་གྱིས་རྟོགས་སྲིད། ཡིན་ན་ཡང་ནམ་ཞིག་ལ་ང་ཚོ་ཡང་བསྐྱར་ཤེས་རབ་ཀྱི་འཇིག་
རྟེན་དེའི་ཕྲུ་གུར་འགྱུར་དུས་ང་ཚོས་ཕྲུ་གུའི་དུས་སྐབས་ཀྱི་ཡར་སྐུལ་གྱིས་ཁེངས་པའི་རྨི་
ལམ་དག་བསྐྱར་དུ་བསྒྲུགས་དགོས་ཏེ། ང་ཚོས་གཞི་ནས་རྨི་ལམ་རྙིང་པ་དེ་དག་ཀྱང་དངོས་
ཡོད་དུ་འགྱུར་འགྲོ་བ་ཚོར་སྲིད།
བྱིས་སྒྲུང་ནང་གི་ལྟོས་མདོག་མེད་པའི་མི་སྣ་ཆུང་ཆུང་དེ་དག་ལ་ཡང་ཅི་ཡང་ནུས་པའི་
རྫུ་འཕྲུལ་ལྡན་པ་དང་མི་རྣམས་ལ་དགེ་རྩ་དང་ནོར་ལོངས་སྤྱོད། སྤྲོ་སྣང་བཅས་སྤྲོད་ཐུབ། མི་
དེ་རིགས་ང་ཚོའི་དངོས་ཡོད་ཀྱི་འཇིག་རྟེན་དུ་བྱོན་ཡོང་ནས་ང་ཚོའི་ནང་སེམས་ཀྱི་རྒྱལ་
ཁམས་སུ་རྟག་བརྟན་གྱིས་བཞུགས་ངེས། ཤེས་རབ་ཆེ་ནས་ཆེ་རུ་འཕེལ་བ་དང་བསྟུན་ནས་
ང་ཚོར་རིམ་གྱིས་བསམ་བློའི་སྟོབས་ཤུགས་རྒྱས་སྲིད་པ་དང་། དེར་མ་ཟད་རིམ་གྱིས་འགྲོ་བ་
མིའི་རིགས་ཀྱི་ནང་སེམས་ཀྱི་ཆོས་ཉིད་ཅི་འདྲ་ཞིག་ཡིན་མིན་ལ་ངེས་རྟོགས་སྐྱེ་སྲིད།
ང་ཚོར་མཚོན་ནས་བཤད་ན་བྱིས་སྒྲུང་ནང་གི་མི་སྣ་བསྐྱར་དུ་གསོན་ཐུབ་པ་བྱུང་བ་
དང་། ཁོང་ཚོ་ཡང་དངོས་ཡོད་འཇིག་རྟེན་ནང་གི་མི་དང་མཚུངས་པར་བསམ་བློ་དང་སྟོབས་
ཤུགས་ལྡན་པར་གྱུར་ཡོད་པ་རེད། ཁོང་ཚོས་ཉིན་རེར་རང་གི་སེམས་དང་དགེ་བ་མཐར་ཐུག་
99

ས་
རང་གི་འདོད་པ་ལྟར་གྱི་མི་ཞིག་བྱའོ། །
་ན
ལ་ཕྱོགས་པའི་སེམས་གཉིས་མཐུན་སྦྱོར་བྱས་པ་བརྒྱུད་ཆེས་མཇུག་མཐར་བདེ་ཐང་དང་རྒྱུ་
ནོར། བདེ་སྐྱིད་བཅས་ཐོབ་པར་བྱས་ཡོད་པ་རེད།
དགེ་སེམས་ནི་རང་སྲུང་གི་མཚོན་ཆ་ཆེས་གོ་ཆོད་དེ་རེད། འདིར་བཤད་པའི་དགེ་
སེམས་ཞེས་པ་དེ་ནི་དོན་ཅི་སྒྲུབ་ཀྱང་ཀུན་སྤྱོད་ཀྱི་ཚད་གཞི་དང་མཐུན་པ་ཁོ་ནར་གོ་བ་ཞིག་
མ་ཡིན་པར་དྭངས་གཙང་གི་བསམ་བློ་ཞིག་དང་སྒེར་མེད་ཀྱི་བརྩེ་བ་ཞིག དེ་མིན་གསོག་
གསོབ་ཀྱི་མཚན་སྙན་དོར་བ་ཞིག་ལ་བསྟན་པ་ཡིན།
དགེ་སེམས་ཤིག་རྒྱུན་འཁྱོངས་བྱེད་དགོས་ན། རང་ཉིད་ཀྱི་སེམས་དེ་ཞི་དུལ་ཅན་ཞིག་
ཏུ་བསྒྱུར་དགོས་པ་དང་མི་གཞན་ལ་བག་ཆགས་ཡག་པོ་ཞིག་འཇོག་དགོས་ཀྱི་ཡོད། དཔེ་
བཞག་ན་ཞོགས་པའི་ཉི་གཞོན་གསར་པའི་འོད་སྟོང་གིས་ཆགས་ས་རྟེན་ས་ཅི་ཡང་མེད་པའི་
གྲིབ་མ་ནག་པོ་དེ་མེད་པར་གཏོང་བ་ནང་བཞིན། དྲང་བདེན་གྱི་བསམ་བློ་ཡིས་ངན་རེངས་
ཡོད་ཚད་རྨེག་མེད་དུ་གཏོང་སྲིད། དྲང་བདེན་གྱི་བསམ་བློ་འདི་དག་ནི་སྟོབས་ལྡན་དྭངས་
གཙང་གི་སེམས་ནང་ནས་བྱུང་བ་ཞིག་ཡིན།
གཙང་དག་གི་དད་འདུན་ཡོད་སར་བདེ་ཐང་དང་རྒྱལ་ཁ། སྟོབས་ཤུགས་བཅས་ཡོད།
འདི་གར་ནད་ཡམས་དང་ཕམ་ཁ། གནོད་འཚེ་སོགས་མིང་གི་ལྷག་མར་འགྱུར་སྲིད་དེ། རྒྱུ་
མཚན་ནི་དེ་དག་ལ་བརྟེན་ས་ཅི་ཡང་མེད་པས་སོ། །
གཟུགས་པོ་བདེ་ཐང་ཡིན་མིན་དེ་ཡང་མིའི་ནང་སེམས་ཀྱི་གནས་བབ་ལ་རག་ལས་
ཡོད།དོན་དངོས་འདི་གཞིར་བཟུང་བ་ཡིན་ན་ང་ཚོར་གཞི་ནས་ཚན་རིག་གི་འཇིག་རྟེན་ཞིག་
ཡོད་ངེས།
འདས་པའི་དུས་ཀྱི་དངོས་གཙོ་སྨྲ་བ་རྣམས་ཀྱི་ལྟ་བ་ལྟར་ན། མི་ནི་ཁོ་རང་གི་གཟུགས་
པོས་ཐག་གཅོད་པ་ཞིག་ཡིན་ཟེར། ལྟ་བ་འདི་རིགས་རིམ་གྱིས་ལྟ་བ་གསར་པ་ཞིག་གིས་ཚབ་
བྱས་ཡོད་དེ། དེ་ནི་མི་ནི་རང་གི་གཟུགས་པོ་ཁོ་ན་ལས་འདས་ཏེ། མི་ཟེར་བ་དེ་ནི་གཟུགས
100

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
པོ་དང་བསམ་བློ་གཉིས་ཀྱི་སྤྱི་མཚན་ཞིག་ཡིན་ཟེར།
མི་རེ་ཐག་ཆད་པར་གྱུར་པ་ནི་ཟ་མ་འཇུ་ཁག་པོར་གྱུར་ནས་ཡི་ག་འགག་པ་ཁོ་ནའི་
རྐྱེན་གྱིས་མ་ཡིན་པ་ལ་མི་རྣམས་ཡིད་ཆེས་བཞིན་ཡོད་པ་དང་། མི་གང་ཞིག་ཟ་མ་འཇུ་ཁག་
པོར་གྱུར་ནས་ཡི་ག་འགག་པར་གྱུར་པ་ནི། གཙོ་བོ་མི་དེའི་སེམས་ཁམས་ལ་རག་ལས་པ་
དེར་རིམ་གྱིས་ངེས་ཤེས་འདྲོང་བཞིན་ཡོད་པ་རེད། མི་འགྱངས་པར་མི་རྣམས་ཀྱིས་མི་ལ་ན་
ཚ་འབྱུང་བའི་རྒྱུ་རྐྱེན་གཙོ་བོ་དེ་མིའི་སེམས་ཁམས་ལ་རག་ལས་ཡོད་པར་ཐུན་མོང་དུ་ངོས་
འཛིན་འབྱུང་ངེས་རེད།
སྲིད་འདིར་ངན་རེངས་ཟེར་བ་དེ་མ་གཞིར་མེད་དེ། ངན་རེངས་ནི་ཕྱིས་སུ་མི་རྣམས་ཀྱི་
སེམས་ནས་བྱུང་བ་ཞིག་རེད། དོན་དངོས་སུ། སྡིག་ཉེས་དང་། ནད་ཡམས། སྡུག་ཡུས། སྐྱོ་
ངལ་སོགས་ནི་སྤྱིར་བཏང་གི་ཆོས་ཉིད་ལས་འགོངས་ཡོད་པ་དང་། དེ་དག་ནི་རང་བྱུང་ཁམས་
འགོ་ཚུགས་པ་དང་བསྟུན་ནས་བྱུང་བ་ཞིག་མ་ཡིན་པར་བྱ་དངོས་ཕན་ཚུན་དབར་གྱི་ཡང་
དག་པའི་འབྲེལ་བ་ལ་བརྩི་འཇོག་མ་བྱས་པ་ལས་བྱུང་བའི་ཐད་ཀར་གྱི་མཇུག་འབྲས་རེད།
སྔོན་ཆད་རྒྱ་གར་དུ་མཚན་ཉིད་རིག་པའི་གྲུབ་མཐའ་ཞིག་བྱུང་ཡོད་དེ་མཚན་ཉིད་སྨྲ་
བ་དག་གིས་འཚོ་བ་བབ་ཆགས་ཤིང་སྟབས་བདེ་པོ་འབའ་ཞིག་རོལ་བཞིན་ཡོད་པར་བརྟེན་
ཁོང་རྣམ་པ་དགུང་ལོ150ལྷག་ལ་འཚོ་བཞུགས་ཐུབ་ཡོད་པ་རེད། དེ་དག་ལ་མཚོན་ན་ནད་
ཀྱི་རིགས་ཀྱིས་བཟུང་ཚེ་དེ་ནི་གུ་ཡངས་གཏོང་མི་རུང་བའི་ངོ་ཚ་ཞིག་ཏུ་ངོས་འཛིན་ཏེ། དེ་
ནི་ཁོ་ཚོས་ཆོས་ཉིད་ལ་རྒྱབ་འགལ་བྱས་པའི་སྒྲུབ་བྱེད་དུ་གྱུར་ཡོད།
ང་ཚོས་ངེས་པར་དུ་ཤེས་དགོས་པ་ཞིག་ནི། ནད་ཡམས་ནི་ང་ཚོ་རང་སྟེང་གི་ནོར་འཁྲུལ་
ལམ་སྡིག་ཉེས་ཀྱི་འབྲས་བུ་ཞིག་ཡིན་པ་ལས། ང་ཚོས་དཀོན་མཆོག་ལ་གནོད་སྐྱེལ་བའམ་
ཡང་ན་དཀོན་མཆོག་གི་བཀའ་གསུང་གི་ནང་དོན་ལ་གོ་བ་མ་ལོན་པས་མ་ཡིན། གལ་ཏེ་ང་
ཚོས་སྔ་ཙམ་ནས་གནས་ལུགས་འདི་རྟོགས་པ་ཡིན་ན་སྔ་མོ་ཞིག་ནས་གཟུགས་པོ་བདེ་ཐང་
101

རང་གི་འདོད་པ་ལྟར་གྱི་མི་ཞིག་བྱའོ། །
གི་ལམ་དུ་སྐྱོད་ཐུབ།
ནད་ཡམས་ནི་ག་ས་གང་དུ་གནས་ཡོད་དེ། ཁྱོད་ཀྱི་སེམས་ཁམས་དང་གཟུགས་པོ་ལ་
ནད་ཡམས་དང་ལེན་བྱེད་པའི་ཆ་རྐྱེན་འཛོམས་པ་ཡིན་ན་ནད་ཡམས་ནི་ཁྱོད་ཀྱིས་དུས་ཆད་
མ་བཏབ་ཀྱང་དུས་ལ་འཛུར་བ་མེད་པར་བསླེབ་ངེས། གལ་ཏེ་ཁྱོད་ཀྱི་བསམ་བློ་བརྟན་པོ་དང་
སེམས་པ་གཙང་མ་ཡིན་ཚེ་རང་བཞིན་གྱིས་སྟོབས་ཤུགས་ཤིག་ལྡན་ངེས་ལ་ནད་ཡམས་ཀྱང་
དེ་བཞིན་དུ་ཁྱོད་དང་རྒྱང་དུ་བཀྱེད་ངེས་སོ། །
གལ་ཏེ་ཁྱོད་རང་ཉིན་མཚན་ཀུན་ཏུ་ཁོང་ཁྲོ་དང་སྡུག་ཡུས། ཕྲག་དོག འདོད་ཆགས་
སམ་དེ་མིན་འཆམ་མཐུན་མིན་པའི་སེམས་ཁམས་ཀྱི་དབང་དུ་གྱུར་པ་ཡིན་ན། ཁྱོད་ཀྱིས་
བདེ་ཐང་གི་གཟུགས་པོ་ཞིག་ལ་རེ་འདུན་འཆང་བ་ནི་སྟོང་སེམས་ཡིན། རྒྱུ་མཚན་ནི་ཁྱོད་
ཀྱིས་སེམས་སུ་ནད་ཡམས་ཀྱི་ས་བོན་མཚམས་མེད་དུ་འདེབས་བཞིན་ཡོད་པས་རེད། སྤྱང་
གྲུང་ཅན་གྱིས་ནི་ཐབས་བརྒྱ་ཇུས་སྟོང་གིས་སེམས་ཁམས་འདི་རིགས་ལས་གཡོལ་ཅི་ཐུབ་
བྱེད་དེ། དེ་ནི་ཁོང་ཚོས་སེམས་ཁམས་འདི་རིགས་ནི་ཤ་འོད་ལས་ཀྱང་འཇིགས་ཉེན་ཆེ་བ་
ཞིག་ཡིན་པ་རྟོགས་ཡོད།
གལ་ཏེ་ཁྱོད་ཀྱི་གཟུགས་པོར་ནད་གཞི་ཅི་ཡང་མེད་པར་བདེ་ཐང་ཡིན་ཚེ། ཁྱོད་ཀྱིས་
རང་གི་ཡར་སྔོན་གྱི་སེམས་ཁམས་དེ་རྒྱུན་འཁྱོངས་བྱས་ཏེ་རང་གི་བསམ་བློ་དང་ཁོར་ཡུག་
གཉིས་འཆམ་མཐུན་ཡོང་བ་བྱེད་དགོས། ཁྱོད་ཀྱིས་རང་གི་བསམ་བློའི་ནང་དུ་སྤྲོ་སྣང་དང་
བརྩེ་སེམས་ཀྱིས་ཁེངས་པར་བྱེད་དགོས་པ་དང་དགེ་བའི་སེམས་བྱུང་གི་སྨན་མཆོག་དེ་ཁྱོད་
ཀྱི་ལུས་པོའི་རྩ་ལམ་རེ་རེར་ཁྱབ་པར་བྱེད་དགོས། དེ་ལྟར་བྱུང་ན་ཁྱོད་ལ་འདི་ལས་གཞན་གྱི་
གསོ་བྱེད་སྨན་རིགས་ཅི་ཡང་མི་མཁོ། ཁྱོད་ཀྱིས་རང་གི་ཕྲག་དོག་དང་དོགས་པ། སྡུག་ཡུས།
འཁོན་སེམས། སྒེར་སེམས་སོགས་དོར་བར་བྱས་པ་ཡིན་ན། ཁྱོད་ཀྱི་ཟས་མི་འཇུ་བ་དང་
མཁལ་འཁྲིས་ཀྱི་ནད། དབང་རྩའི་ནད། དེ་མིན་ལྷུ་ཚིགས་ཀྱི་ནད་སོགས་རང་བཞིན་གྱིས་
102

● ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
མེད་པར་འགྱུར་འགྲོ་བ་རེད།
གལ་ཏེ་ཁྱོད་ཀྱིས་སྔར་བཞིན་སེམས་ཁམས་མི་ལེགས་པ་དེ་རྒྱུན་འཁྱོངས་བྱས་པ་ཡིན་
ན། ནམ་ཞིག་ལ་ཁྱོད་རང་ནད་ཀྱིས་མནར་ནས་མལ་སར་ལྷུང་ངེས་པ་དང་དེ་དུས་ཁྱོད་ཀྱིས་
མི་སུ་ལ་ཡང་འཁང་ར་མ་བྱེད་རོགས། གཤམ་གྱི་གཏམ་རྒྱུད་དེ་ཡིས་མི་ཡི་གཟུགས་པོ་དང་
སེམས་ཁམས་བར་ལ་འབྲེལ་བ་དམ་ཟབ་ཡོད་པ་གསལ་བཤད་བྱས་ཡོད་པ་རེད།
མི་ཆེ་གེ་མོ་ཞིག་ནད་ཀྱིས་མནར་ནས་སྡུག་བསྔལ་ཚད་མེད་པའི་དབང་དུ་གྱུར་ཡོད་པ་
དང་། ནད་བཅོས་ཅི་འདྲ་བྱས་རུང་དྲག་སྐྱེད་བྱུང་མེད། ཕྱིས་སུ་ཁོ་རང་ཆུ་ཚན་མིང་གྲགས་
ཅན་ཁ་ཤས་སུ་བསྐྱོད་ནས་དེ་གར་ཆུ་ཚན་དུ་བསྡད་ནས་ནད་བཅོས་བྱས་ན་ཡང་ནད་བབ་ནི་
ཉིན་རེར་ཇེ་ལྕི་རུ་གྱུར།
ཉིན་ཞིག་གི་མཚན་གྱི་རྨི་ལམ་དུ་ལྷ་ཞིག་གིས་ཁོར་འདི་ལྟར་གསུངས་པ་རྨིས། ཁྱོད་
ཀྱིས་ནད་བཅོས་བྱ་སྟངས་ཚང་མར་ཚོད་ལྟ་བྱས་ཚར་བ་ཡིན་ནམ་ཞེས་དྲིས་བྱུང་། ཁོས་དེ་ལ་
ལན་དུ་ཡིན་ལགས། ངས་ཚང་མར་ཚོད་ལྟ་བྱས་ཚར་ཞེས་བཤད། དེ་ནས་ལྷ་ཡིས་འདི་ལྟར་
གསུངས་བྱུང་སྟེ་ཁྱོད་རང་ངའི་ཕྱི་རྗེས་འབྲངས་ཤོག་དང་། ངས་ཁྱོད་ཀྱིས་དོ་སྣང་མ་བྱུང་བའི་
ནད་བཅོས་བྱ་ཐབས་བསྟན་ཆོག་ཅེས་ཟེར།
དེ་ནས་ནད་པ་དེ་ལྷ་ཡི་ཕྱི་རྗེས་སུ་འབྲངས་ཏེ་རྫིང་བུ་ཞིག་གི་ངོགས་སུ་བསླེབས་པ་དང་།
རྫིང་བུ་དེ་ནི་གསལ་ཞིང་དྭངས་པ་ཞབས་ཀྱི་ཆུ་རྡེའུ་དག་ཀྱང་མཐོང་ཐུབ། དེར་ལྷ་ཡིས་རྫིང་
བུ་དེ་བསྟན་ནས་ཁྱོད་འདིའི་ནང་དུ་མར་མཆོངས་ཤིག ཁྱོད་ཀྱི་ནད་དྲག་སྐྱེད་འབྱུང་བ་ངེས་
གཏན་ཡིན་ཟེར་བ་དང་། བཤད་ཚར་དུས་ལྷ་དེ་མི་སྣང་བར་གྱུར་ཏོ། །
དེར་ནད་པ་ཆུ་ནང་དུ་མཆོངས་པ་དང་ཡང་བསྐྱར་ཆུ་ངོགས་སུ་འགོས་ཡོང་། ཨ་ཙི།
ན་ཟུག་ཚང་མ་འཇགས་ཚར་འདུག ཁོས་མགོ་བོ་དགྱེ་ནས་ཡར་ལྟ་སྐབས། ཆུ་རྫིང་གི་ཀླད་དུ་
བསྐྱུར་ཞོག་ཅེས་པའི་ཡི་གེ་གཉིས་བྲིས་ཡོད་པ་མཐོང་། ཁོ་གཉིད་ལས་སད་རྗེས། མདང་གི་
103

རང་གི་འདོད་པ་ལྟར་གྱི་མི་ཞིག་བྱའོ། །
རྨི་ལམ་གྱི་བྱུང་བ་དེར་ཕྱིར་དྲན་བྱེད་དུས། གཞི་ནས་རང་ཉིད་ད་ལྟའི་བར་དུ་སེམས་ཁམས་
ངན་པ་ཞིག་གི་དབང་དུ་གྱུར་ཡོད་པ་རྟོགས། དེ་བས་ཁོ་རང་གིས་རང་ཉིད་སེམས་ཁམས་ངན་
པ་དེ་རིགས་ལས་དུས་གཏན་དུ་ཐར་ཐུབ་པ་བྱེད་རྒྱུར་དམ་བཅའ་བཞག
ཁོས་རང་གི་དམ་བཅའ་དེ་རྒྱུན་འཁྱོངས་མཐའ་འཁྱོལ་བྱས་པ་དང་། ཉིན་དེ་ནས་བཟུང་
ཁོ་རང་སེམས་པ་སྡུག་རྒྱུ་མ་བྱུང་། དེ་ནས་ཅང་མ་འགོར་བར་ཁོ་རང་གི་ནད་གཞི་ཡོངས་སུ་
དྲག་སྐྱེད་བྱུང་། མི་མང་པོ་ཞིག་གིས་ཁོ་རང་ཉིད་ལ་ལས་ཀའི་ཕྱོགས་ནས་གནོན་ཤུགས་ཆེ་
དྲགས་འདུག་ཅེས་འཁང་ར་བྱེད་བཞིན་ཡོད་པ་དང་། ད་ནི་མི་ལྕོགས་པར་འདུག་ཅེས་བཤད་
བཞིན་ཡོད། གནས་ཚུལ་མང་པོ་ཞིག་གི་འོག་ཏུ་བཟོད་ཐབས་མེད་པའི་གནས་བབ་འདི་འདྲ་
བྱུང་བའི་གནད་འགག་ནི་མི་སོ་སོས་རང་ཉིད་ཀྱི་ནུས་ཤུགས་དེ་གླེན་རྨོངས་ཀྱིས་བེད་སྤྱོད་
བཏང་ནས་ཆུད་ཟོས་སུ་གྱུར་པ་ལ་ཐུག་ཡོད་པ་རེད།
གལ་ཏེ་ཁྱོད་ཀྱིས་རང་ཉིད་བདེ་ཐང་ཡོང་འདོད་ན་ལས་ཀ་འཆམ་མཐུན་གྱིས་སྒྲུབ་ཤེས་
དགོས་ཀྱི་ཡོད་པ་རེད། དངངས་འཚབ་སྐྱེས་པ་དང་ངར་ལངས་པ། ཡང་ན་དོན་མེད་རྩོད་
གླེང་སོགས་བྱེད་པ་གང་ཡིན་རུང་ཚང་མ་རང་ཉིད་འུ་ཐུག་པའི་གནས་སུ་སྐྱེལ་བའི་རྒྱུ་རུ་
འགྱུར་སྲིད།
ཀླད་ཤུགས་ངལ་རྩོལ་ཡིན་ན་ཡང་འདྲ་ལུས་ཤུགས་ངལ་རྩོལ་ཡིན་ན་ཡང་འདྲ་ཚང་མ་
ཕན་ཐོགས་ཡོད་པ་འབའ་ཞིག་སྟེ་བདེ་ཐང་ཡོང་བར་བྱེད་ཐུབ། བློ་བདེ་བག་ཕེབས་ཀྱིས་ལས་
ཀ་སྒྲུབ་པ་རྒྱུན་འཁྱོངས་བྱས་ཏེ། དངངས་འཚབ་དང་སེམས་ཁུར་མི་བྱེད་པར་མིག་སྔའི་ལས་
ཀར་དམིགས་པ་རྩེ་གཅིག་ཏུ་གཏད་ནས་དོན་མེད་རྙོག་དྲ་གཞན་ལ་མགོ་མ་གཡེང་ན། ང་
ཚོས་མི་འཚབ་བེ་འཚུབ་བེ་ཅན་དེ་དག་ལས་ལྡབ་འགྱུར་གྱི་གྲུབ་འབྲས་ལེན་ཐུབ་པར་མ་ཟད།
གཟུགས་པོའི་བདེ་ཐང་རྒྱུན་འཁྱོངས་བྱེད་ཐུབ་བཞིན་ཡོད། བདེ་ཐང་བློས་བཏང་ནས་གྲུབ་
འབྲས་ལེན་པ་ནི་རྣམ་ཀུན་མི་རྣམས་ཀྱིས་རིན་དོད་དུ་ཆེས་སྤྱོད་སླ་བ་དེ་རེད།
104

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
བདེ་ཐང་ངོ་མ་ནི་རྒྱལ་ཁ་ངོ་མ་དེ་དང་མཉམ་དུ་འགྲོགས་ནས་ཡོད་དེ། རྒྱུ་མཚན་ནི་
བསམ་བློའི་འཇིག་རྟེན་དུ་དེ་གཉིས་ཀ་ཕན་ཚུན་འདྲེས་ནས་བསྡད་ཡོད་པ་རེད། བསམ་བློ་
འཆམ་མཐུན་ཡོང་ན་གཟུགས་པོ་བདེ་ཐང་ཡོང་ཐུབ་པ་དང་། བསམ་བློ་འཆམ་མཐུན་ཡོང་བ་
དེས་ཁྱོད་ཀྱིས་ལས་ཀ་སྔར་ལས་ཀྱང་ཡག་པོར་སྒྲུབ་ཐུབ་པར་ཕན་པ་ཡོད།
བསམ་བློ་ལ་སྒྲིག་རིམ་ཡོད་པ་ཡིན་ན་འཚོ་བ་ལ་ཡང་གོ་རིམ་ཡོད་པ་རེད། ཁྱོད་རང་
ངར་སེམས་ཆེན་པོ་འཕེལ་བའམ་ཡང་ན་སེམས་ནང་དུ་ཕྱོགས་ལྷུང་གི་ལྟ་ཚུལ་སྐྱེས་དུས་
སུ། སེམས་ཁམས་བདེ་ལ་འབེབས་རྒྱུ་གལ་ཆེ་སྟེ། སེམས་བདེ་ལ་བབས་ན། ཟང་ཟིང་གི་
རླུང་འཚུབ་ཇི་ལྟར་རྒོད་ན་ཡང་དེའི་ཤུགས་ཚད་རིམ་གྱིས་ཞི་བར་འགྱུར་ངེས་པ་དང་ཁྱོད་ཀྱི་
སེམས་ནང་གི་གྲུ་ཆུང་དེར་གནོད་སྐྱོན་ཅི་ཡང་བཟོ་མི་ཐུབ།
གལ་ཏེ་སེམས་ནང་གི་གྲུ་ཆུང་དེ་ཁ་ལོ་སྒྱུར་མཁན་ནི་སྤྲོ་སྣང་ཆེ་ཞིང་རྟག་བརྟན་གྱི་དད་
འདུན་ཅན་ཞིག་ཡིན་ན། ཁྱོད་ཀྱི་མདུན་སྐྱོད་ཀྱི་མཚོ་ལམ་དེ་ཇེ་གསལ་ནས་ཇེ་གསལ་ཡིན་
པ་དང་ཉེན་ཁ་མང་པོ་རང་ཡལ་དུ་གྱུར་འགྲོ་ངེས།
དད་འདུན་གྱི་སྟོབས་ཤུགས་ཡོད་པ་ཡིན་ན། མི་འགྲུབ་བྱ་བ་ཅི་ཡང་མེད། དགེ་བའི་
མཐར་ཐུག་སྙེག་པའི་དད་འདུན་དང་། ཀུན་ལ་ཁྱབ་པའི་ཆོས་ཉིད་ཁྲོད་ཀྱི་དད་འདུན། ལས་
ཀ་དང་སེམས་ཤུགས་ཁྲོད་ཀྱི་དད་འདུན་ཏེ། དད་འདུན་འདི་དག་ནི་ཁྱོད་རང་མ་འགྱེལ་བར་
དུ་ཁྱོད་ཀྱིས་རྒྱལ་ཁ་ལེན་པའི་རྨང་རྡོ་ལྟ་བུ་ཡིན།
གནས་ཚུལ་གང་འདྲ་ཞིག་ལ་འཕྲད་ན་ཡང་རང་གི་སེམས་འདུན་ཆེས་ཆེ་བ་དེ་དང་
བསྟུན་ཅི་ཐུབ་བྱས་ཏེ་དུས་ནམ་ཡིན་ཡང་རང་གི་བསམ་ཚུལ་ངོ་མ་དེ་ཇི་བཞིན་དུ་སྒྲུབ་པ་
དང་། རང་གི་སེམས་ནང་དུ་འཕྲོས་པའི་འོད་སྣང་ལ་ཁ་ཕྱོགས་ནས་རང་གི་སེམས་སྒྲ་ཇི་
བཞིན་དུ་མདུན་སྐྱོད་བྱས་པ་བརྒྱུད། འཇིགས་པ་མེད་ཅིང་ཞི་ཞིང་འཇགས་པའི་སེམས་ལ་
བརྟེན་ནས་རང་གི་བརྩོན་ལེན་གྱི་དམིགས་འབེན་མངོན་འགྱུར་བྱེད་དགོས་ཀྱི་ཡོད། དེར་མ་
105

རང་གི་འདོད་པ་ལྟར་གྱི་མི་ཞིག་བྱའོ། །
ཟད་ཁྱོད་ཀྱིས་བསམ་གཞིགས་ག་འདྲ་ཞིག་བཏང་བ་དང་འབད་བརྩོན་ཅི་འདྲ་ཞིག་བྱས་པ་དེ་
ཚང་མ་ཁྱོད་ཀྱི་མ་འོངས་པའི་བདེ་སྐྱིད་བསྐྲུན་པའི་རྒྱུ་རུ་འགྱུར་སྲིད། ཤེས་དགོས་པ་ཞིག་ནི་
སྲིད་འདིའི་ཆོས་ཉིད་ཡོད་རྒུ་ནི་ནམ་ཡང་བསླུ་བ་མེད་པ་ཞིག་ཡིན་པ་དང་། ཁྱོད་ལ་འཚོ་བའི་
དད་འདུན་ཡོད་པ་ཡིན་ན་ཁྱོད་ཀྱི་རེ་འདུན་ཡོད་ཚད་ཀྱང་ཇི་བཞིན་དུ་འགྲུབ་ཐུབ།
དད་འདུན་གྱི་སྟོབས་ཤུགས་ཡོད་པ་ཡིན་ན། སོམ་ཉི་ཡི་ཆུ་འཁོར་དྲག་པོ་དེ་ཡལ་བར་
འགྱུར་འགྲོ་བ་དང་དཀའ་ཁག་གི་རི་བོ་གཏོས་ཆེ་བ་དེ་ཞིག་པར་འགྱུར་སྲིད། དད་འདུན་གྱིས་
ཁེངས་པའི་སེམས་པ་དེ་གཟེངས་མཐོན་པོས་མདུན་དུ་སྐྱོད་ངེས།
ཀློག་པ་པོ་རྣམ་པ། ཧུར་བརྩོན་གྱིས་ཤིག གལ་ཆེ་བ་ནི་ཞུམ་པ་མེད་པའི་དད་འདུན་
བརྟན་པོ་ཞིག་ཡོད་དགོས་པ་དེ་ཡིན་ཏེ། རྒྱུ་མཚན་ནི་དད་འདུན་འདི་རིགས་ནི་བདེ་སྐྱིད་དང་།
རྒྱལ་ཁ། ཞི་བདེ། སྟོབས་ཤུགས་དང་དེ་མིན་ཚེ་སྲོག་ཡོད་ཚད་རླབས་ཆེན་དུ་སྒྱུར་མཁན་དང་
དེ་དག་སྡུག་གི་མཚོ་མོ་ལས་ཐར་བར་བྱེད་པའི་སྲུང་འཁོར་ལྟ་བུ་ཡིན་པས་སོ། །
དད་འདུན་འདི་འདྲ་ཞིག་ཡོད་ཚེ། ཁྱོད་རང་གཞི་ནས་རྟག་བརྟན་གྱིས་འགྲེང་ཐུབ་པ་
དང་ཁྱོད་ཀྱིས་བླངས་པའི་གྲུབ་འབྲས་ཀྱང་མི་རྟག་པའི་རང་བཞིན་དུ་འགྱུར་མི་སྲིད། རྒྱུ་
མཚན་གང་ཡིན་ཞེ་ན་ཁྱོད་ཀྱི་དད་འདུན་དེ་ནི་དངོས་པོའི་ལོངས་སྤྱོད་དང་རྒྱུ་ནོར་གསོག་
འཇོག་གི་དབང་དུ་མི་འགྲོ་བར་དེ་དག་ལས་བརྒལ་ཡོད་པས་སོ། །ནོར་ལོངས་སྤྱོད་དང་རྒྱུ་
འབྱོར་པ་དེ་ནི་དུས་ནམ་ཞིག་ལ་རྩྭ་མགོའི་ཟིལ་བ་བཞིན་རླངས་པར་འགྱུར་འགྲོ་བས་སོ། །
ཁྱོད་རང་སྡུག་གི་ཁུར་བོས་མནན་ཡོད་ན་ཡང་འདྲ་ཡང་ན་སྐྱིད་ཀྱི་རྟ་ཕོར་ཞོན་ཡོད་
ན་ཡང་འདྲ། ཁྱོད་ཀྱིས་རྒྱུན་འཁྱོངས་བྱེད་དགོས་པ་དེ་ནི་ཁྱོད་ཀྱི་དད་འདུན་དེ་ཡིན་པ་དང་།
དད་འདུན་དེ་རང་ལ་མགོན་སྐྱབས་བྱེད་མཁན་དུ་བརྩིས་ནས་དེ་རང་དུས་གཏན་གྱི་གཡོ་བ་
མེད་པའི་འཚོ་ཚིས་ཀྱི་རྨང་གཞི་ལྟ་བུར་འཇོག་དགོས་ཀྱི་ཡོད།
དད་འདུན་འདི་འདྲ་ཡོད་པས། ཁྱོད་ལ་བསམ་བློའི་སྟོབས་ཤུགས་ངེས་ཅན་ཞིག་ལྡན་
106

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
པ་དང་། བསམ་བློའི་སྟོབས་ཤུགས་འདི་ཡིས་ཁྱོད་རང་དགྲ་རུ་འཛིན་མཁན་གྱི་སྟོབས་ཤུགས་
ངན་པ་དེ་དག་གི་སྙིང་རྩ་འདར་བར་བྱེད་ཅིང་། མཐའ་མཇུག་ཁྱོད་ལ་རྒྱལ་ཁ་ཐོབ་ངེས་
རེད། གལ་ཏེ་ཁྱོད་སེམས་ན་དད་པ་ཡོད་ན་སོམ་ཉི་ཅི་ཡང་ཡོད་མི་སྲིད་པ་དང་རང་གཅིག་པུ་
མགོན་མེད་གྲོགས་མེད་ཀྱི་མྱ་ངམ་ཐང་དུ་ལུས་པ་ལྟ་བུའི་སྣང་བ་སྐྱེ་མི་སྲིད།
དེ་རིང་གི་དུས་འདིར། འཚོ་བ་ངན་ངོན་གྱིས་མི་ཚེ་སྐྱེལ་ཐབས་བྱེད་པའི་མི་རྣམས་
ཀྱིས་དད་འདུན་གྱི་གལ་ཆེན་རང་བཞིན་ལ་རིམ་གྱིས་ངེས་ཤེས་སྐྱེ་བཞིན་ཡོད་པར་མ་ཟད།
དུས་དང་རྣམ་པ་ཀུན་ཏུ་དད་འདུན་རྨང་གཞིར་བཟུང་ནས་གཟི་བརྗིད་ཀྱི་དཔལ་དང་ཞི་བདེ་
ཡི་སྐྱིད་ལ་རོལ་བཞིན་ཡོད།
འདི་ལྟར་སྡུག་ཡུས་དང་རེ་ཆད། སེམས་ཨ་ཐང་ཆད་པ་དང་ལུས་ཉོབ་མདངས་ཀྱིས་ཟིན་
པ་སོགས་ང་ཚོ་དང་རྒྱང་དུ་བཀྱེད་ངེས་རེད།
གལ་ཏེ་ཁྱོད་ལ་དད་འདུན་ཡོད་པ་ཡིན་ན། ཁྱོད་ཀྱིས་རང་གི་རྒྱལ་ཕམ་ལ་ད་ནི་སེམས་
ཁུར་བྱེད་མི་དགོས་ཏེ། རྒྱལ་ཁའི་ཉི་གཞོན་དེ་ངེས་པར་དུ་འཆར་སྲིད་པས་སོ། །
ད་ནི་ཁྱོད་ཀྱིས་འབྲས་བཟང་སྡུད་པར་སེམས་ཁུར་བྱེད་མི་དགོས་པར་ལས་ཀར་སྤྲོ་
སྣང་ཆེན་པོས་ཞུགས་ཆོག་སྟེ། ཡང་དག་པའི་བསམ་བློ་དང་འོས་འཚམས་ཀྱི་འབད་འབུངས་
གཉིས་ཟུང་དུ་སྦྲེལ་བ་ཡིན་ན་ཕུགས་བསམ་ཁྲོད་ཀྱི་གཡུར་ཟའི་འབྲས་བཟང་སྡུད་རྒྱུ་གདོན་
མི་ཟ།
ངས་བདེ་སྐྱིད་ལ་རོལ་བཞིན་པའི་ལྕམ་མོ་ཞིག་ངོ་ཤེས་ཏེ།ཉེ་ཆར་གྲོགས་པོ་ཞིག་གིས་ཁོ་
མོར་འདི་ལྟར་དྲིས་བྱུང་། “ཨ་ཙི། ཁྱོད་ནི་ཅི་འདྲའི་ལས་ཡག་པ་ཞིག་རེད་ཨང་། ཁྱོད་ཀྱིས་
སེམས་ལ་འཆར་བ་ཐམས་ཅད་ལག་ནས་འགྲུབ་ཐུབ་ཨང"ཟེར།
ཕྱི་ཚུལ་ནས་བལྟས་ན་དངོས་གནས་དེ་འདྲ་རང་རེད། ཡིན་ན་ཡང་དོན་དངོས་སུ་ལྕམ་
མོ་འདིའི་འཚོ་བའི་ནང་གི་དོན་ལེགས་པ་ཐམས་ཅད་ནི་ཁོ་མོའི་སེམས་ཁམས་བཟང་པོ་དེའི་
107

རང་གི་འདོད་པ་ལྟར་གྱི་མི་ཞིག་བྱའོ། །
ཐད་ཀར་གྱི་འབྲས་བུ་རེད། སེམས་ཁམས་ཡག་པོ་དེ་དག་ལ་སྦྱོང་བརྡར་གང་མང་ཐོབ་ཡོད་
ཅིང་ཉིན་རེ་ནས་ཉིན་རེར་ཇེ་ཡག་ཏུ་འགྲོ་བཞིན་ཡོད་པ་རེད།
སྨོན་འདུན་བཟང་པོ་ཞིག་ཡོད་པ་ཙམ་གྱིས་ནི་འབྲས་བཟང་རྡོག་ཙམ་ཡང་མི་ཐོབ་སྟེ།
གནས་ལུགས་འདི་ནི་འཚོ་བའི་ཉམས་མྱོང་གིས་ང་ཚོར་སྔ་མོ་ནས་བསྟན་ཚར་ཡོད་པ་རེད།
བླུན་རྨོངས་ཅན་གྱིས་ནི་དུས་ནམ་ཡང་རེ་སྒུག་དང་འཁང་ར་ཡིས་ཉི་མ་སྐྱེལ་བ་དང་། ཤེས་
རབ་ཅན་གྱིས་ནི་འབད་བརྩོན་དང་རེ་བ་ལྷོད་མེད་བྱེད་ངེས་རེད། ལྕམ་མོ་འདི་ལ་མཚོན་ན་
ཡང་ལས་ཀར་ཧུར་ཐག་འབད་ཐག་བྱེད་པ་དང་སེམས་ནང་ནས་ཀྱང་འབད་སེམས་དེ་ལྷོད་མ་
མྱོང་། འཛིན་མེད་རེག་མེད་ཀྱི་སེམས་ནང་གི་གནས་སྟངས་འདི་དང་། དེ་མིན་དད་འདུན།
དད་པ། སྤྲོ་སྣང་། བློས་གཏོང་། བརྩེ་བ་བཅས་ལ་བརྟེན་ནས། ལྕམ་མོ་འདི་དུས་ནམ་ཡང་
འོད་ཟེར་གྱིས་བཀླུབས་ཡོད་པ་རེད།
ཁོ་མོའི་མིག་དབང་རྣོ་ཞིང་འོད་ཀྱིས་ཁེངས་པ་དང་བྱད་བཞིན་དུ་འཛུམ་བག་དྲོན་མོ་
རྒྱས་ཤིང་། གསུང་སྐད་ཤུགས་ཀྱིས་ཁེངས་ཡོད་པས། ཁོ་མོ་མཐོང་མྱོང་མཁན་མཐའ་དག་
ཁོ་མོའི་ཐུན་མོང་མ་ཡིན་པའི་ངོ་མཚར་གྱི་མི་གཤིས་དེས་ཡོངས་སུ་དྲངས་ཏེ་ཡིད་ཀྱི་དང་བ་
བཀུག་ཡོད་པ་རེད།
ཁོ་མོ་ལྟ་བུའི་མི་ཞིག་ཁྱོད་ཀྱིས་ཀྱང་འཁྱོངས་ཐུབ་སྟེ། ཁྱོད་ཀྱི་རྒྱལ་ཁ་དང་ཕམ་ཁ།
ཤུགས་རྐྱེན་དང་དེ་མིན་ཚེ་སྲོག་ཧྲིལ་བོ་ཁྱོད་རང་ཉིད་ལ་རག་ལས་ཤིང་། རྒྱུ་མཚན་ནི་ཁྱོད་
ཀྱི་བསམ་བློའི་ཁ་ཕྱོགས་དེས་ཁྱོད་ཀྱི་ལས་དབང་ཐག་གཅོད་བྱེད་བཞིན་ཡོད་པས་སོ། །བྱམས་
བརྩེ་དང་དྭངས་གཙང་། སྤྲོ་སྣང་བཅས་ལྡན་པའི་བསམ་བློ་ཡོད་པ་ཡིན་ན། ང་ཚོར་བདེ་
སྐྱིད་དང་ཞི་བདེ་ཡོད་པར་ངེས།
གལ་ཏེ་ང་ཚོའི་བསམ་བློའི་ནང་དུ་ཞེ་སྡང་དང་མི་གཙང་ལྷད་སྐྱོན། མི་སྐྱིད་པ་སོགས་
ཀྱིས་ཁེངས་ཡོད་པ་ཡིན་ན་ལས་དབང་གིས་ཀྱང་ཁྱོད་ལ་དམོད་མོ་འབོར་ངེས་པ་དང་། ཁྱོད་
108

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ'
རང་ཉི་མ་རེ་རེར་འཇིགས་སྐྲག་དང་སེམས་མི་བདེ་བའི་ངང་འཚོ་དགོས་བཞིན་ཡོད་པ་རེད།
ཁྱོད་རང་གནས་བབ་གང་འདྲ་ཞིག་ཏུ་གནས་རུང་རང་གི་ལས་དབང་དེར་རང་གིས་ཁ་ལོ་
སྒྱུར་དགོས།
ཁྱོད་རང་ནོར་ལོངས་སྤྱོད་ཀྱིས་དབུལ་ན་ཡང་སེམས་རྒྱ་དཀྱེལ་ཡངས་པ་དང་བྱམས་
བརྩེས་ཕྱུག་པ། བདག་འཛིན་མེད་པ་ཞིག་བྱེད་དགོས་ཏེ། དེ་ལྟར་བྱས་ན་ཁྱོད་རང་དུས་
གཏན་དུ་རྒྱལ་ཁའི་ངང་གནས་ངེས།
གལ་ཏེ་ཁྱོད་ཀྱི་སེམས་ནང་དུ་རང་དོན་ཁོ་ན་གཉེར་བའི་འདུ་ཤེས་ཀྱིས་ཡོངས་སུ་
ཁེངས་ཡོད་པ་ཡིན་ན་ཁྱོད་རང་རྒྱུ་ནོར་ལོངས་སྤྱོད་ཀླུ་དང་མཉམ་པ་ཞིག་ཏུ་གྱུར་ཡོད་ན་ཡང་
ཁྱོད་ཀྱི་ཤུགས་རྐྱེན་དང་ཁྱོད་ཀྱི་རྒྱལ་ཁ་དེར་ནམ་ཞིག་ལ་དོན་སྙིང་ཅི་ཡང་མེད་པ་ཞིག་ཏུ་
འགྱུར་ངེས་རེད། གལ་ཏེ་ཁྱོད་ཀྱིས་སྒེར་སེམས་མེད་པའི་དྭངས་གཙང་གི་བསམ་བློ་ཞིག་
སྐྱེད་སྲིང་བྱེད་ཐུབ་ཅིང་དེར་མ་ཟད་དེ་རང་དད་འདུན་དང་ཟུང་འབྲེལ་བྱས་པ་ཡིན་ན། ཁྱོད་
ཀྱི་གཟུགས་པོ་བདེ་ཐང་དང་བྱ་བ་ལམ་འགྲོ་ཡོང་བའི་ཁར་ཁྱོད་རང་སྟོབས་དང་ལྡན་ལ་
རླབས་ཆེ་བ་ཞིག་ཏུ་འགྱུར་ངེས་རེད།
གལ་ཏེ་ཁྱོད་རང་མིག་སྔའི་གནས་བབ་ལ་ཡིད་མི་ཚིམ་པ་དང་བྱ་བར་དམིགས་པ་རྩེ་
གཅིག་ཏུ་གཏོད་མི་ཐུབ་ལ། རང་འཁྲིའི་ལས་འགན་ལ་ཧུར་ཐག་འབད་ཐག་བྱེད་མི་ཐུབ་ཚེ།
ཁྱོད་ཀྱིས་བྱ་བ་དེ་ལས་ཀྱང་ལེགས་པ་ཞིག་དང་གོ་སྐབས་དེ་བས་ཀྱང་ཡག་པོ་ཞིག་ཐོབ་ཐུབ་
པར་སེམས་ནང་ནས་གྲ་སྒྲིག་ཨང་གསར་བྱེད་དགོས་པར་མ་ཟད། དུས་ངེས་མེད་དུ་ཐོན་ཡོང་
བའི་གོ་སྐབས་ལ་དོ་སྣང་བླ་ལྷག་ཏུ་བྱས་ནས་གནད་འགག་གི་གོ་སྐབས་བསླེབས་ཡོང་དུས་
སེམས་ནང་ནས་དེ་དམ་འཛིན་དང་དེ་ལ་གོམས་ལོབས་སུ་འགྲོ་བར་གྲ་སྒྲིག་བྱེད་དགོས་ཀྱི་
ཡོད། ཁྱོད་ཀྱི་ཤེས་རབ་དང་མ་འོངས་སྔོན་དཔག་གི་ནུས་པ་དེ་ནི་ཁྱོད་ཀྱི་སྨིན་པའི་བསམ་བློ་
ལས་བྱུང་བ་ཞིག་ཡིན།
109

རང་གི་འདོད་པ་ལྟར་གྱི་མི་ཞིག་བྱའོ། །
ཁྱོད་ཀྱིས་བྱ་བ་ཅི་ཞིག་སྒྲུབ་ན་ཡང་། ངེས་པར་དུ་བློ་གཅིག་སེམས་གཅིག་བྱེད་དགོས་
པ་དང་གང་ནུས་ཅི་ལྕོགས་བྱེད་དགོས་ཀྱི་ཡོད། དོན་ཆུང་ཕྲན་ཚེགས་མང་པོ་གང་ལེགས་ཀྱིས་
སྒྲུབ་པ་ཡིན་ན་དེ་ནི་རྒྱལ་ཁ་ཆེན་པོ་ལེན་པར་གསོག་འཇོག་བྱེད་པ་ལྟ་བུ་ཡིན། ཤེས་དགོས་
པ་ཞིག་ནི་རི་ཡི་རྩེ་མོར་གོམ་པ་རེ་རེས་བརྟན་པོར་འཛེགས་པ་ཡིན་ན་གཞི་ནས་བྲག་རིའི་
གཡང་རོང་དུ་མི་ལྷུང་བ་དང་གནས་ལུགས་འདིའི་ནང་དུ་སྟོབས་ཤུགས་ཇི་ལྟར་བྱུང་བའི་
ང་དུ
གསང་བ་ཡོད་པ་རེད།
ལག་ལེན་མཚམས་མེད་པར་བྱས་ནས་རང་གི་ཐོན་ཁུངས་ཇི་ལྟར་བེད་སྤྱོད་གཏོང་རྒྱུ་
ཤེས་དགོས་པར་མ་ཟད། དམིགས་བསལ་གྱི་གནས་ཚུལ་འོག་ནས་རང་གི་ཐོན་ཁུངས་ཀྱི་
ལེགས་ཆ་ཇི་ལྟར་འདོན་སྤེལ་བྱ་རྒྱུ་ཡང་ཤེས་དགོས། བླུན་རྨོངས་ཅན་གྱིས་སྙིང་བོ་མེད་པའི་
ལབ་བརྡོལ་དང་བདག་འཛིན་གྱི་རྩོད་རྙོག་གི་ཁྲོད་ནས་རང་གི་བསམ་བློའི་སྟོབས་ཤུགས་དེ་
ཆུད་ཟོས་སུ་གཏོང་སྲིད་ལ་དེ་དང་བསྟུན་ནས་ལུས་ཤུགས་ཆུད་ཟོས་སུ་འགྲོ་བ་ཡང་སྨོས་མེད་
ཡིན།
གལ་ཏེ་ཁྱོད་ལ་ཐམས་ཅད་ཆམ་ལ་འབེབས་ཐུབ་པའི་སྟོབས་ཤུགས་ཤིག་ཡོད་འདོད་
ན། ཁྱོད་ཀྱིས་རང་གི་སེམས་ཁམས་དེ་ངེས་པར་དུ་ཞི་ཞིང་དུལ་བ་ཞིག་ཏུ་སྐྱུར་དགོས་ཀྱི་ཡོད།
སྟོབས་ཤུགས་ཡོད་རྒུའི་འབྱུང་ཁུངས་ནི་བརྟན་བརླིང་ཡིན། རི་མཐོན་པོ་དང་རྡོ་ཕ་བོང་། ཆར་
རླུང་ཁྲོད་ཀྱི་གསོམ་སྡོང་སོགས་ཀྱིས་མཚོན་པ་ནི་སྟོབས་ཤུགས་ཡིན་ཏེ། རྒྱུ་མཚན་ནི་དེ་དག་
དེ་ལྟར་མཐོ་ཞིང་བརྗིད་ལ་བརྟན་ཅིང་བརླིང་བ་ཞིག་ཡིན་པས་སོ། །དེ་ལས་ལྡོག་སྟེ་བཞུར་
འགྲོ་བའི་བྱེ་མའི་ཚོགས་དང་གཡོ་ཞིང་སྐྱོད་པའི་ཤིང་སྡོང་གི་ཡལ་ག ཡང་ཞིང་འཕྱོ་བའི་
ཤིང་བལ་སོགས་ཀྱིས་མཚོན་པ་ནི་གཉོམ་ཞན་ནུས་མེད་ཡིན་ཏེ། རྒྱུ་མཚན་ནི་དེ་དག་དེ་ལྟར་
འཕྱོ་ཞིང་བརྟན་ཚུགས་ཤོར་ལ་རང་རང་གི་རྟེན་ས་ཆགས་ཡུལ་དང་བྲལ་ཚེ་དེ་ལྟར་སྤྱོད་སྒོ་ཅི་
ཡང་མེད་པ་ཞིག་ཏུ་གྱུར་འགྲོ་བས་སོ། །
110

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
གྲོགས་པོ་དག་བརྩེ་དུང་གི་དབང་གིས་སེམས་ཀྱི་བརྟན་པ་གཡོ་བའི་སྐབས་སུ་ཁོ་རང་
ནི་བརྟན་ཅིང་བརླིང་བར་གནས་ཐུབ་སྟེ། མི་འདི་རིགས་ནི་དོན་དམ་པའི་མི་ནུས་པ་ཅན་
ཡིན། རང་གིས་རང་ལ་རྒྱལ་ཁའི་ངང་གཅུན་སྡོམ་བྱེད་ཐུབ་པའི་མི་ཡིས་ནི་གཞི་ནས་མི་
གཞན་ལ་གཅུན་སྡོམ་བྱེད་ཐུབ་པ་རེད།
རང་ཉིད་སུ་ཡིན་པ་ཡང་མི་ཤེས་པ་དང་སྡར་མ་གཉོམ་ཆུང་དང་། ཧོལ་རྒྱུགས་འཚབ་
འཚུབ་ཅན་གྱི་མི་ཡིས་ནི་གྲོགས་པོ་མང་དུ་བཙལ་འོས་ཏེ། དེ་མིན་ཚེ་ཁོ་ཚོར་འཚོ་བའི་རམ་
འདེགས་ཅི་ཡང་ཡོད་མི་སྲིད། བློ་སེམས་བརྟན་ལ། ཞུམ་པ་མེད་པ། སྤྱང་གྲུང་འཛོམས་པའི་
མི་ནི་ནགས་ཚལ་གྱི་ཟབ་ས་དང་བྱེ་ཐང་དང་རི་རྩེ་ནས་གཅིག་པུར་གནས་པར་སློབ་སྦྱོང་
བྱེད་དགོས་ཏེ། འདི་ལྟར་བྱས་ན་ཁོ་ཚོ་སྔར་བས་ཀྱང་སྟོབས་དང་ལྡན་པར་འགྱུར་སྲིད་པ་དང་
དེ་ནས་མིའི་རིགས་ལ་བདེ་སྐྱིད་སྐྲུན་པའི་ནུས་པ་མང་ནས་མང་དུ་འཕེལ་བར་བྱེད་ཐུབ།
སྤྲོ་སེམས་འཁོལ་བ་དེ་ནི་སྟོབས་ཤུགས་མ་ཡིན་པར་སྟོབས་ཤུགས་རང་སྣང་གང་ཤར་
གྱིས་བེད་སྤྱོད་གཏོང་བའམ་ཡང་ན་སྟོབས་ཤུགས་མེད་པར་བཟོ་བ་ཞིག་ཡིན། སྤྲོ་སེམས་
འཁོལ་བ་དེ་ནི་དྲག་ཅིང་རྒོད་པའི་ཆར་རླུང་ཇི་བཞིན་ཡིན་ཏེ། བརྩེ་མེད་ཀྱིས་རྡོ་ཕ་བོང་དག་
ལ་རྡེབ་པར་བྱེད། དེ་ལས་ལྡོག་སྟེ་སྟོབས་ཤུགས་ནི་རྡོ་ཕ་བོང་ཡིན་ཏེ་ཆར་རླུང་གི་རྡུང་རྡེག་
ཇི་ལྟར་རྒོད་ན་ཡང་འགུལ་ཙམ་ཡང་མི་བྱེད།
མ་ཏིང་ལུའུ་ཏི་ལགས་འོར་མུའུ་སི་ལ་འགྲོ་སྐབས། མི་གཞན་གྱིས་དེ་གར་ཁོ་རང་གི་
བདེ་འཇགས་ལ་ཉེན་ཁ་ཡོད་ཅེས་བཤོལ་བཏབ་པ་ན། མ་ཏིང་གིས་བཤད་རྒྱུར། “གལ་སྲིད་
འོར་མུའུ་སིའི་བདུད་ངན་རྟ་རྒྱབ་ཀྱི་སྤུ་ལས་ཀྱང་མང་ན། ང་ཅིས་ཀྱང་དེ་གར་སྐྱོད་དགོས་ཏེ།
འདི་ནི་སྟོབས་ཤུགས་ངོ་མ་དེའི་མཚོན་རྟགས་ཡིན"ཟེར།
པན་ཅེ་མིང་ཏིས་སི་ལིས་ཀྱིས་ཐེངས་དང་པོར་རྒྱལ་ཁབ་སྤྱི་འཐུས་ལྷན་ཚོགས་ནས་
གཏམ་བཤད་གནང་དུས་བགེགས་བར་ཆད་ལ་འཕྲད་པ་དང་རྒྱལ་ཁབ་སྤྱི་འཐུས་ལྷན་ཚོགས་
111

རང་གི་འདོད་པ་ལྟར་གྱི་མི་ཞིག་བྱའོ། །
ཀྱི་སྤྱི་འཐུས་དག་གིས་ཟུར་ཟའི་གད་མོ་བགད་ཡོད་པ་རེད། ཡིན་ན་ཡང་ཁོང་གི་སྟོབས་ཤུགས་
ནི་སྐད་ཅིག་མ་དེ་ཉིད་དུ་འཁྲུངས་པ་སྟེ་ཁོས་བཤད་རྒྱུར། "ངའི་གཏམ་བཤད་ལ་ཉན་ཐུབ་པ་
དེ་ནམ་ཞིག་ལ་ཁྱོད་ཚོས་གཟི་བརྗིད་དུ་བརྩི་ངེས་ཡིན"ཞེས་བཤད་ཡོད།
ན་གཞོན་འདིས་བགེགས་བར་ཆད་གང་མང་བརྒྱུད་པ་དང་དེའི་རིང་ལ་གྲོགས་པོ་མང་
པོས་ཁོར་ཧུར་བརྩོན་བྱེད་མཚམས་འཇོག་པར་བཤོལ་བཏབ་ན་ཡང་ཁོས་འདི་ལྟར་བཤད་
མྱོང་སྟེ། "མི་འགྱངས་པའི་དུས་ཤིག་ལ་ཁྱོད་ཚོས་ངའི་ལས་དབང་ཡག་པོ་དེ་དང་རྒྱལ་ཁར་
ངོ་མཚར་སྐྱེས་ངེས་ཡིན"ཟེར། དེ་ལྟར་ཁོར་གྲགས་མེད་འགུལ་མེད་ངང་འགོག་ཏུ་མེད་པའི་
སྟོབས་ཤུགས་ཤིག་རྒྱས་པ་དང་། སྟོབས་ཤུགས་འདི་ལ་བརྟེན་ནས་ཁོ་རང་དཀའ་ཁག་གང་
མང་གི་འགག་སྒོ་ལས་ཐར་བར་མ་ཟད་ཆེས་མཇུག་མཐར་གཟི་འོད་འབར་བའི་ཚེ་སྲོག་ཅིག་
རྙེད་ཡོད་པ་རེད།
གལ་ཏེ་ཁྱོད་ལ་སྟོབས་ཤུགས་འདི་རིགས་མི་ལྡན་ཚེ། ཁྱོད་ཀྱིས་ལག་ལེན་གང་མང་
བརྒྱུད་ནས་སྟོབས་ཤུགས་འདི་རིགས་ལྡན་པར་བྱེད་དགོས། སྟོབས་ཤུགས་ལྡན་པ་དང་དུས་
མཚུངས་སུ་ཁྱོད་ལ་ཤེས་རབ་ཀྱང་འཛོམས་ཡོད་པ་རེད། ཁྱོད་ཀྱིས་ཐོག་མར་གཡོལ་དགོས་
པ་དེ་ནི་སྣེ་མང་རྙོག་འཛིང་གི་དོན་རྩག་རྩིག་དེ་དག་ཡིན་ཏེ། དོན་རྩག་རྩིག་དེ་དག་ནི་ཁྱོད་
རང་ཕམ་པར་བྱེད་པའི་རྒྱུ་རྐྱེན་དུ་གྱུར་ཡོད་པ་རེད།
རང་སྣང་གི་ཧབ་དགོད་དང་། སྐུར་འདེབས། ངག་འཁྱལ། དེ་མིན་འཛུམ་ཞིག་རེག་
པའི་ཆེད་དུ་མི་གཞན་རྩེད་སྤྱད་བྱེད་པ་སོགས་མཚམས་འཇོག་པར་འོས་ཏེ། རྒྱུ་མཚན་ནི་
འདི་དག་ཡོད་ཚད་ཀྱིས་ཁྱོད་ཀྱི་ནུས་ཤུགས་ཆུད་ཟོས་སུ་གཏོང་བཞིན་ཡོད་པས་སོ། །
ཧྲིན་པའོ་ལོ་ལགས་ཀྱིས་འགྲོ་བ་མིའི་གོང་འཕེལ་དུ་འགྲོ་བའི་མངོན་མེད་ཀྱི་ཆོས་
ཉིད་ལ་གཏིང་ཟབ་པའི་ངེས་ཤེས་རྙེད་ཡོད་ཅིང་། ཁོང་གིས་ཨུག་ཧྥེ་སོ་སིས་རིགས་ཀྱི་མི་ལ་
གཏམ་འཆལ་དང་མི་གཞན་རྩེད་སྤྱད་བྱེད་མི་རུང་བར་ཁ་ཏ་བརྒྱབ་མྱོང་ཡོད་དེ། རྒྱུ་མཚན་
112

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ནི་གོམས་སྲོལ་འདི་རིགས་ཀྱིས་བསམ་བློའི་སྟོབས་ཤུགས་དང་ཚེ་སྲོག་ཡོད་ཚད་རྨེག་མེད་དུ་
འཇོམས་སྲིད་པས་ཡིན།
ནམ་ཞིག་ལ་ཁྱོད་ཀྱིས་རང་གི་ནུས་ཤུགས་ཆུད་ཟོས་སུ་གཏོང་བའི་བྱ་སྤྱོད་འདི་རིགས་
རྒྱལ་ཁའི་ངང་སྤོང་ཐུབ་པ་ཡིན་ན། དེ་དུས་ཁྱོད་ཀྱིས་གཞི་ནས་དོན་དམ་པའི་སྟོབས་ཤུགས་
ཅི་ཞིག་ཡིན་མིན་རྟོགས་སྲིད་པ་དང་། དེ་ནས་རང་གི་བསམ་བློ་གཅུན་པར་བྱེད་པའི་འདོད་
ཆགས་ཤུགས་ཆེན་པོ་དེར་འཐབ་རྩོད་བྱེད་ངེས་ཤིང་། མཇུག་མཐར་གོམ་གང་མདུན་སྤོས་
ཀྱིས་རྒྱལ་ཁ་ལེན་པར་གེགས་བྱེད་པ་མཐའ་དག་གཙང་ཕྱགས་བྱེད་ཐུབ།
ཐོག་མར། དམིགས་འབེན་སྣ་གཅིག་ཏུ་འཇོག་དགོས། དེ་ནས་འོས་འཚམས་ཀྱི་
དམིགས་འབེན་ཞིག་ཡོད་དགོས་པར་མ་ཟད་དེ་མངོན་འགྱུར་ཡོང་ཆེད་ནུས་ཤུགས་གཅིག་
སྒྲིལ་བྱེད་དགོས། དམིགས་འབེན་མངོན་འགྱུར་ཡོང་བར་དོན་གང་ཡིན་རུང་བར་ཆད་གཏོང་
བར་བྱེད་མི་རུང་བ་དང་། ཁྱོད་ཀྱིས་ཤེས་དགོས་པ་ནི་བློ་སེམས་རྩེ་གཅིག་མ་ཡིན་པའི་མི་དེ་
རྒྱལ་ཁའི་ཕྱོགས་སུ་སྐྱོད་དུས་ལམ་བདེ་མོ་ཞིག་ཡོད་མི་སྲིད་པ་དེ་ཡིན།
སློབ་ལ་བརྩོན་ཞིང་ཐོས་པར་འབད་དགོས་པ་དང་། རང་གི་ལས་ཀར་གོ་བ་ཟབ་མོ་ལེན་
དགོས་པར་མ་ཟད། དེ་རང་སེམས་ཀྱིས་དང་ལེན་བྱེད་དགོས་ཀྱི་ཡོད། བྱ་བ་སྒྲུབ་དུས་སེམས་
ནང་ནས་ཁ་ཕྱོགས་འབོར་མི་རུང་ལ་སེམས་སྒྲར་གཟབ་ཉན་བྱེད་དགོས། འདི་ལྟར་བྱས་ན།
ཁྱོད་ཀྱིས་རྒྱལ་ཁ་བར་མེད་དུ་ལེན་ཐུབ་པ་དང་མཐོ་ཚད་གསར་པ་ཞིག་ལ་སྙེག་ཐུབ་པར་མ་
ཟད། ཁྱོད་ཀྱི་མཐོང་རྒྱ་ཡང་མཚམས་མེད་དུ་ཆེ་རུ་བསྐྱེད་ཐུབ་པ་དང་དེ་ལ་བརྟེན་ནས་དོན་
དམ་གྱི་མཛེས་པ་ཞིག་དང་མི་ཚེ་ཡི་དམིགས་འབེན་ཞིག་ཁྱོད་ཀྱི་མིག་མདུན་དུ་ལྷགས་ངེས་
རེད།
རང་སེམས་གཙང་མར་བཟོས་པ་ཡིན་ན་ཁྱོད་རང་བདེ་ཐང་དུ་འགྱུར་ངེས། དད་འདུན་
གྱི་མགོན་སྐྱབས་ཡོད་ན་ཁྱོད་ཀྱིས་རྒྱལ་ཁ་ལེན་ཐུབ། རང་གིས་རང་ལ་གཅུན་སྡོམ་བྱས་པ་
113

རང་གི་འདོད་པ་ལྟར་གྱི་མི་ཞིག་བྱའོ། །
ཡིན་ན་ཁྱོད་ལ་ནུས་ཤུགས་རྒྱས་སྲིད། དུས་མཚུངས་སུ། ཁྱོད་རང་ད་ནི་ཡང་བསྐྱར་ཁོར་
ཡུག་དང་ཁ་བྲལ་མི་བྱེད་ལ། རང་ཉིད་རང་གི་བྲན་དུ་མི་འགྱུར་བས། ཁྱོད་རང་རང་བྱུང་གི་
ཆོས་ཉིད་དང་འཆམ་མཐུན་གྱིས་མཉམ་གནས་ཡོང་ཐུབ་པ་དང་། སྟོང་བའི་ཁམས་ཀྱི་གཞི་
གྲུབ་ཡོད་ཚད་དང་རྟག་བརྟན་གྱི་དགེ་ལེགས་དང་དཔུང་བ་མཉམ་གཤིབ་ཡོང་ཐུབ་པ་རེད།
ཁྱོད་རང་དུས་ནམ་ཡང་བདེ་ཐང་ཡོང་བ་དང་། ཁྱོད་རང་གི་རྒྱལ་ཁ་དེ་ཚོད་དཔག་བྱེད་
དཀའ་ཞིང་ནམ་ཡང་འཇིག་པ་མེད། ཁྱོད་ཀྱི་ཤུགས་རྐྱེན་དང་སྟོབས་ཤུགས་དུས་ཚོད་ཀྱི་
བཞུར་རྒྱུན་དང་བསྟུན་ནས་མུ་མཐུད་དུ་ཆེ་ནས་ཆེ་རུ་འགྲོ་སྲིད་དེ། རྒྱུ་མཚན་ནི་འཇིག་རྟེན་
དུ་གནས་པར་བྱེད་པའི་སྲོག་ཤིང་ནི་ནམ་ཡང་བསླུ་བ་མེད་པའི་ཆོས་ཉིད་དེ་ཡིན་པས་སོ། །དེར་
བརྟེན། བདེ་ཐང་གི་ལྡེ་མིག་ནི་དྭངས་གཙང་ཞི་དུལ་གྱི་སེམས་པ་དེ་ཡིན་པ་དང་། རྒྱལ་ཁའི་
ལྡེ་མིག་ནི་དད་འདུན་བརྟན་པོ་དང་དམིགས་འབེན་གསལ་བོ་དེ་ཡིན། སྟོབས་ཤུགས་ཀྱི་ལྡེ་
མིག་ནི་འགྱུར་མེད་རབ་བརྟན་གྱི་སེམས་ཤུགས་ཀྱིས་ངན་རེངས་ཀྱི་འདོད་ཆགས་ལ་འབུར་
འཇོམས་བྱེད་པ་དེ་ཡིན།
ང་ལ་སྒུག་པའི་ལམ་བུ་ནི་ཁྲི་མ་འབུམ་དུ་ཡོད་དེ།
འོད་ཟེར་དང་མུན་པའི་ལམ་བུ།
འཚོ་གནས་དང་འཆི་བའི་ལམ་བུ།
འཁོབ་ཡངས་དང་གུ་དོག་གི་ལམ་བུ།
ཡར་འགྲོ་དང་མར་འགྲོ་ཡི་ལམ་བུ།
བདེ་སྙོམས་དང་ཀྱག་ཀྱོག་གི་ལམ་བུ།
ངས་རང་འདོད་ཀྱིས་ལམ་བུ་གང་རུང་ཞིག་བདམས་ཆོག་སྟེ།
ངའི་གོམ་པའི་འདེགས་འཇོག་དལ་བྲེལ་ཅི་འདྲ་ཡིན་རུང་།
114

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ལག་ལེན་ལས་ལམ་གང་ཞིག་བགྲོད་བདེ་མིན་དེར་ར་སྤྲོད་བྱས་ཆོག
ངས་ཕར་འགྲོ་ཚུར་འོང་གིས།
བདེ་ལེགས་ཀྱི་དོན་བཟང་ཁྲི་སྟོང་ལ་སྒུག་ཡོད།
གལ་ཏེ་ངས་དམ་ཚིག་བརྟན་པོར་སྲུང་ནས།
མཐོ་སར་འཐེན་ཡོད་པའི་དྭངས་གཙང་གི་ལམ་ཕྲན་དོག་མོ་དེར་ཞུགས་པ་དང་།
མ་ཟད་ལམ་དེ་རྒྱུན་འཁྱོངས་ཀྱིས།
མི་རྣམས་ཀྱི་དམོད་མོ་དང་འཕྱ་དམོད་ལ་བཟོད་བསྲན་བྱས་པ་ཡིན་ན།
དུག་ཚེར་ཟང་ཟིང་གི་ལམ་བུ་དེའི་ཕ་རོལ་ཏུ།
ངས་མཐོང་ཐུབ་པ་ནི་མེ་ཏོག་ཁྲ་ཆིལ་དུ་བཞད་པའི་སྤང་ཐང་དེ་ཡིན་སྲིད།
གལ་ཏེ་དུས་དང་རྣམ་པ་ཀུན་ཏུ་བརྩེ་བ་དང་ངང་རྒྱུད་རིང་པོ་དེ་རྒྱུན་འཁྱོངས་བྱས་ཏེ།
ནང་སེམས་ཀྱི་དྭངས་གཙང་སྲུང་བ་དང་།
དུས་གཏན་དུ་གཞུང་དྲང་ཟོལ་མེད་དུ་གནས་པ་ཡིན་ན།
ང་ནི་བདེ་ཐང་དང་། རྒྱལ་ཁ། སྟོབས་ཤུགས་བཅས་ཀྱི་གནས་མལ་དུ་བརྟོལ་ཐུབ།
དེ་ནས་རྟག་བརྟན་གྱི་ས་ཆེན་དེ་ཡང་མཐོང་ཐུབ་བོ། །
ངས་བརྩོན་ལེན་བྱེད་སྲིད་ཅིང་ངས་ཅི་ཞིག་གསར་དུ་ཡང་རྙེད་སྲིད།
ང་ལ་གྲུབ་འབྲས་ཀྱང་ངེས་ཅན་ཞིག་ཡོད་སྲིད།
ངས་ལག་པ་བསྲིངས་ནས་ལེན་རྐྱང་བྱེད་མི་སྲིད་ཀྱང་།
ངས་ཅི་ཡང་ཤོར་མི་སྲིད།
ཆོས་ཉིད་ངའི་ཆེད་དུ་ཐོན་མི་སྲིད་ཀྱང་།
ངས་ངེས་པར་དུ་ཆོས་ཉིད་ལ་བརྩི་འཇོག་བྱེད་དགོས་ཡོད།
115

རང་གི་འདོད་པ་ལྟར་གྱི་མི་ཞིག་བྱའོ། །
གལ་ཏེ་ནམ་ཞིག་ལ་ང་སྡུག་བསྔལ་ལས་ཐར་བ་ཡིན་ཚེ།
གལ་ཏེ་ངའི་སེམས་སུ་སླར་ཡང་འོད་ཀྱི་སྣང་བ་བསླེབས་ཚེ།
ངས་ད་ནི་མིག་ཆུ་འདོན་མི་སྲིད།
ངས་ང་རྒྱལ་ཆེ་དྲགས་བྱེད་མི་སྲིད་ལ། བདག་འཛིན་སྒེར་སེམས་སྐྱེད་མི་སྲིད།
ངས་ཉམ་ཆུང་ཆུང་གིས་འདི་ཡོད་ཚད་འཚོལ་ཅིང་རྙེད་པ་དང་གོ་བ་ལེན་སྲིད།
ངས་དོན་གང་ལ་ཡང་ཚོད་འཛིན་བྱེད་མི་འདོད་ཀྱང་།
ངས་བྱ་དངོས་ཡོད་ཚད་ལ་རྒྱུས་ལོན་དང་འདྲིས་གཤིབ་བྱེད་འདོད་དོ། །

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
བདེ་སྐྱིད་ཀྱི་ལྡེ་མིག
བདེ་སྐྱིད་ལ་སྨོན་པ་ནི་རླབས་ཆེ་བའི་བྱ་བ་ཞིག་རེད། དབུལ་བོ་ཕལ་ཆེ་བས་ཕྱུག་པོར་
འགྱུར་བར་རེ་སྨོན་བྱེད་ཅིང་། དངོས་པོའི་འབྱོར་པ་ཡིས་བདེ་སྐྱིད་མཐར་ཐུག་པ་དང་རྒྱུན་
རིང་བ་ཞིག་འཁྱེར་ཡོང་བ་ཁོང་ཚོར་ཡིད་ཆེས་ཡོད་པ་རེད།
འདོད་པ་དང་དགའ་ཕྱོགས་ཡོད་ཚད་ཡོངས་སུ་ཚིམ་རྗེས་འབྱོར་ལྡན་པ་མང་པོ་ཞིག་ལ་
སུན་སྣང་དང་རྨོངས་འཐོམ་སྐྱེ་བཞིན་ཡོད་པ་དང་། ཁོང་ཚོའི་བདེ་སྐྱིད་ཀྱི་ཚོར་བ་དེ་དབུལ་
བོ་དག་ལ་ཡང་མི་དོ།
གལ་ཏེ་ང་ཚོས་བསམ་བློ་ཞིབ་ཏུ་གཏོང་ཙམ་བྱས་པ་ཡིན་ན་དོན་དངོས་འགངས་ཆེན་
ཞིག་གི་ངོ་གདོང་གསལ་ལེར་མཐོང་ཐུབ་སྟེ། བདེ་སྐྱིད་ནི་མི་ཞིག་གི་དངོས་པོའི་འབྱོར་པ་
ཡོད་ཚད་ལས་བྱུང་བ་ཁོ་ན་ཞིག་མ་ཡིན་ལ་སྡུག་བསྔལ་ཡང་རྒྱུ་ནོར་གྱིས་ཕོངས་པ་ལས་བྱུང་
བ་ཁོ་ན་ཞིག་མ་ཡིན་པ་དེ་རེད། གལ་ཏེ་དེ་ལྟ་ཡིན་པའི་དབང་དུ་བཏང་ན། ང་ཚོས་རྣམ་ཀུན་
དབུལ་བོ་ཉམ་ཐག་དག་ནི་གདོང་ལ་སྡུག་གི་མུན་པ་སངས་མཐའ་མེད་པ་མཐོང་ཐུབ་ཅིང་།
ཕྱུག་པོ་རྣམས་ཀྱི་གདོང་གི་སྐྱིད་ཀྱི་འཛུམ་མདངས་ལ་ཡང་ཡལ་བ་མེད་པ་མཐོང་ཐུབ། ཡིན་
ན་ཡང་།དོན་དངོས་ནི་དེ་ལས་ལྡོག་པ་ཤ་སྟག་རེད།
ངའི་ངོ་ཤེས་ཁ་ཤས་ལས་འགའ་ཞིག་ནི་ཕྱུག་པོ་རྒྱུ་ཅན་ཡིན་ན་ཡང་ཁོ་ཚོ་ནི་དེ་ལྟར་
བསམ་སྦྱོར་ངན་ཞིང་ཁྲེལ་མེད་འབའ་ཞིག་རེད། ཡང་ངས་ངོ་ཤེས་ཁ་ཤས་ལས་འགའ་ཞིག་ནི་
117

རང་གི་འདོད་པ་ལྟར་གྱི་མི་ཞིག་བྱའོ། །
ལྟོ་རྒྱབ་ཕུད་པ་ཙམ་ལ་འབད་བཞིན་ཡོད་ན་ཡང་ཁོ་ཚོ་ནི་སྤྱང་གྲུང་འཛོམས་ཤིང་བདེ་སྐྱིད་
ལྡན་པ་འབའ་ཞིག་རེད།
རྒྱུ་ཅན་མང་པོ་ཞིག་གིས་རང་ཉིད་འབྱོར་པ་རྒྱས་རྗེས་བདག་འཛིན་དང་སྒེར་སེམས་ཇེ་
ཆེར་གྱུར་སོང་བ་དང་། དེ་ཡི་དབང་གིས་ཞིམ་མངར་འཚོ་བའི་བྲོ་བ་ཡལ་བར་གྱུར་པ་ཁས་
ལེན་བཞིན་ཡོད་ལ། ཁོ་ཚོའི་འདོད་ཚུལ་ལྟར་ན་ཆེས་བདེ་སྐྱིད་ལྡན་པའི་དུས་ཚོད་ནི་སྔོན་
ཆད་དབུལ་ཞིང་ཕོངས་པའི་གནས་སྐབས་དེ་རེད་ཟེར།
དེས་ན་བདེ་སྐྱིད་ནི་ཅི་ཞིག་ཡིན་ནམ། བདེ་སྐྱིད་ཇི་ལྟར་ཐོབ་དགོས་སམ། བདེ་སྐྱིད་
ནི་རྟོགས་བཟོ་ཡིན་ནམ། དེ་ནི་ང་ཚོའི་འཁྲུལ་སྣང་ཙམ་ཡིན་ནམ། ནན་ཏན་གྱིས་བརྟག་
དཔྱད་བཏང་བ་བརྒྱུད། ང་ཚོས་ཤེས་རབ་ཅན་ཕུད་མི་ཕལ་ཆེ་བའི་སྣང་ངོར་བདེ་སྐྱིད་ནི་རང་
གི་འདོད་པ་ཚིམ་པར་གྱུར་པ་དེ་ལ་གོ་བཞིན་ཡོད་པར་སྙམ་ཡོད། ལྟ་ཚུལ་འདི་རིགས་ནི་མ་རིག་
པའི་ས་ནག་ནང་ནས་རྩ་བ་ཚུགས་པ་དང་། དེ་ལ་སྒེར་སེམས་ཀྱི་ཆུ་ལུད་ཀྱིས་བཅུད་འཇོག་
བྱས་ཡོད་པ་རེད། ལྟ་ཚུལ་འདི་རིགས་ཡོད་པའི་དབང་གིས་འཇིག་རྟེན་འདིར་ད་གཟོད་སྡུག་
བསྔལ་བྱུང་ཡོད་པ་རེད།
ང་རང་གི་འདོད་ཚུལ་ལྟར་ན། མི་ཡི་འདོད་ཆགས་དང་དུད་འགྲོའི་འདོད་ཆགས་
གཉིས་ལ་མི་འདྲ་བ་ཅི་ཡང་མི་འདུག་ཅིང་། མི་ཡི་འདོད་ཆགས་དེ་རིམ་པ་ཅུང་མཐོ་བའི་
བསམ་བློའི་ཁྱབ་ཁོངས་སུ་རྒྱ་བསྐྱེད་པ་ཙམ་ལས་མ་འདས། བསམ་བློའི་ཁྱབ་ཁོངས་འདི་རུ་
སྔར་བས་ཀྱང་སྟོབས་དང་ལྡན་ལ་ཞིབ་ཅིང་ཕྲ་བ་དང་ཉེན་ཁ་ཆེ་བའི་འདོད་ཆགས་ཀྱིས་མི་
རྣམས་ཀྱི་རྐང་ལག་གཅུན་ནས་ཁོ་ཚོའི་ལུས་སྟེང་དུ་ཡོད་པའི་མཛེས་པ་དང་། འཆམ་མཐུན།
དེ་མིན་དྭངས་གཙང་གི་སེམས་པ་བཅས་འཕྲོག་ཅིང་བཅོམ་ཚར་ཡོད་པ་རེད།
འཇིག་རྟེན་འདིར་སྡུག་བསྔལ་འབྱུང་བའི་རྩ་བ་ནི་བདག་འཛིན་ཡིན་པ་དེ་མི་ཕལ་ཆེ་
བས་ཁས་ལེན་བཞིན་ཡོད་མོད། འོན་ཀྱང་ཁོ་ཚོས་བདག་འཛིན་འདི་རིགས་ནི་མི་གཞན་གྱི་
118

●ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
བདག་འཛིན་ཡིན་པར་འདོད་པ་ལས་རང་སྟེང་ནས་བྱུང་བ་ཡིན་པར་འདོད་ཀྱི་མེད། ཁྱོད་
ཀྱིས་རང་གི་སྡུག་བསྔལ་ནི་བདག་འཛིན་ལས་བྱུང་བའི་འབྲས་བུ་ཡིན་པ་ཁས་ལེན་པའི་
སྐབས་སུ་ཁྱོད་རང་བདེ་སྐྱིད་ཀྱི་སྒོ་ཆེན་མདུན་དུ་བསླེབས་པར་ཐག་མི་རིང་། ཡིན་ན་ཡང་
ཁྱོད་ཀྱིས་མི་གཞན་གྱི་བདག་འཛིན་གྱིས་ཁྱོད་ཀྱི་བདེ་སྐྱིད་འཕྲོག་སོང་བར་འདོད་པའི་
སྐབས་སུ་ཁྱོད་ནི་རང་ཉིད་ཀྱིས་བརྐོས་པའི་སྡུག་བསྔལ་གྱི་འོབས་དོང་ནས་འཕག་འཚག་
རྒྱག་རྒྱུ་ལས་འོས་མེད་དོ། །
བདེ་སྐྱིད་ནི་སྤྲོ་བའི་སྣང་བ་ཞིག་དང་བདེ་བའི་རྣམ་པ་ཞིག་ཡིན་ཏེ། དེ་ནི་ནང་སེམས་
ཡོངས་སུ་ཚིམ་པའི་གནས་སྐབས་ཤིག་ཡིན། བདེ་སྐྱིད་ལྡན་པ་ནི་འདོད་ཆགས་ཡོད་རྒུ་མེད་
པར་གྱུར་པའི་རྟགས་ཤིག་ཡིན། འདོད་པ་ཡོངས་སུ་ཚིམ་རྗེས་ཀྱི་ཚོར་བ་དེ་ནི་སྟབས་བདེ་
ཞིང་སྒྱུ་འཕྲུལ་ཅན་ཞིག་ཡིན་ཏེ། འདོད་པ་ཡོངས་སུ་ཚིམ་རྗེས་ཀྱི་ཚོར་བ་དེ་ཡོད་པའི་རྗེས་སུ་
དེ་བས་ཀྱང་སྐྱིད་པའི་ཚོར་བ་ཞིག་ལ་སྙེག་ངེས་རེད།
འདོད་པ་ནི་ཆུ་གཏེར་ཆེན་པོ་ཇི་བཞིན་ནམ་ཡང་ཆོག་ཤེས་མེད་ཅིང་། འདོད་པ་ཇི་ལྟར་
ཚིམ་ན་དེ་ལྟར་རེ་བ་ཆེ་རུ་འགྲོ་སྲིད། འདོད་པ་ཡིས་ནམ་ཡང་ཁོའི་རྗེས་སྙེག་མཁན་དག་ལ་
མནར་གཅོད་བཏང་ནས་ཆེས་མཇུག་མཐར་མི་དེ་དག་གི་ལུས་སེམས་གཉིས་ཀ་སྡུག་བསྔལ་
གྱིས་མནར་ནས་ཐར་ཐབས་མེད་པར་བཟོ་ངེས། འདོད་པ་ནི་དམྱལ་བའི་མགོ་ཁུངས་ལྟ་བུ་
ཡིན་པ་དང་། སྡུག་བསྔལ་ཡོད་ཚད་དེ་ལས་བྱུང་བ་ཤ་སྟག་ཡིན། འདོད་པ་སྤངས་པ་ཡིན་ན་
ལྷ་ཡུལ་དུ་འགྲོ་ཐུབ་པ་དང་།དེ་གར་སྤྲོ་དགའ་ཡོད་ཚད་ཀྱིས་ཁྱོད་ལ་སྒུག་བསྡད་ཡོད་པ་རེད།
ངའི་རྣམ་ཤེས་ཀྱིས་གཟུགས་མེད་ཀྱི་འཇིག་རྟེན་དེ་བརྒལ་ཅིང་།
རིམ་བཞིན་དུ། ངའི་རྣམ་ཤེས་སླར་ཡང་ངའི་གཟུགས་པོའི་ནང་དུ་ལོག་བྱུང་།
དེས་ང་ལ་བཤད་རྒྱུར། ང་རང་ཉིད་ནི་ལྷ་ཡུལ་ཡིན་ལ། དམྱལ་ཁམས་ཀྱང་ཡིན་ཟེར།
119

རང་གི་འདོད་པ་ལྟར་གྱི་མི་ཞིག་བྱའོ། །
ལྷ་ཡུལ་དང་དམྱལ་ཁམས་ནི་སེམས་ཀྱི་སྣང་བ་ཙམ་ཡིན། བདག་ཉིད་ལ་ཡིད་ཚིམ་
པའི་འཇིངས་སུ་བྱིངས་པ་ཡིན་ན། ཁྱོད་རང་དམྱལ་བར་ལྷུང་ངེས་པ་དང་། རང་ཉིད་བརྗེད་
པའི་མཐོ་ཚད་ཅིག་ཏུ་འཕགས་པ་ཡིན་ན་ཁྱོད་རང་ལྷ་ཡུལ་དུ་ཡོད་པ་རེད།
བདག་ཉིད་ནི་མུན་ནག་ནང་དུ་ལག་སྙོབ་བྱེད་པ་དང་མཚུངས་ཤིང་། དེ་ལ་བརྡར་ཤ་
གཅོད་པའི་ནུས་པ་མེད་པ་དང་ཤེས་བྱ་ངོ་མ་ཞིག་ཀྱང་མི་ལྡན་པས་ན་རྟག་པར་སྡུག་བསྔལ་
སྐྱེད་པའི་རྒྱུ་རུ་འགྱུར་སྲིད། ལུགས་མཐུན་གྱི་གནས་ལུགས་དང་། དྲང་བདེན་གྱིས་བརྡར་
ཤ་གཅོད་པ་དང་དོན་དམ་པའི་ཤེས་བྱ་སོགས་ནི། ཐུན་མོང་མ་ཡིན་པའི་སེམས་ཁམས་ཡོད་
པའི་མི་དེ་དག་ལ་འཛོམས་པའི་ཡོན་ཏན་ཡིན་པ་དང་། གལ་ཏེ་ཁྱོད་ལ་ཐུན་མོང་མ་ཡིན་པའི་
རྟོགས་སད་འདི་འདྲ་ཡོད་པ་ཡིན་ན། གཞི་ནས་བདེ་སྐྱིད་ཟེར་བ་ཅི་ཞིག་ཡིན་པ་རྟོགས་ངེས།
གལ་ཏེ་ཁྱོད་ཀྱིས་སྒེར་སེམས་བཟུང་ནས་རང་གི་བདེ་སྐྱིད་ཁོ་ན་སྙེག་པ་ཡིན་ན། བདེ་
སྐྱིད་ཁྱོད་དང་ཐག་རིང་དུ་འགྲོ་ངེས་ལ། ཐ་ཤལ་གྱི་ས་བོན་ལ་མྱུ་གུ་འབུས་ངེས་རེད། གལ་
ཏེ་ཁྱོད་ཀྱིས་རྒྱུན་དུ་གཞན་དོན་སེམས་སུ་སྒོམ་བསྡད་པ་ཡིན་ན། བདེ་སྐྱིད་ཁྱོད་དང་ཉེ་བར་
བཅར་ངེས་དང་ཁྱོད་ལ་སྤྲོ་སྣང་བསྟབ་སྲིད།
སེམས་ལ་མགོན་སྐྱབས་གནང་མཁན་ནི།
གཞན་ལ་བརྩེ་བ་དེ་ཡིན་པ་ལས་གཞན་གྱིས་བརྩེ་བ་དེ་མ་ཡིན།
ང་ཚོས་འཚོལ་ཅིང་སྙེག་པ་ནི།
བློས་གཏོང་དེ་ཡིན་པ་ལས་གྲུབ་འབྲས་སྡུད་པ་དེ་མ་ཡིན།
ཁྱོད་ཀྱི་རེ་བ་དང་ཁྱོད་ལ་མཁོ་བ་དེ་ཅི་ཞིག་ཡིན་རུང་།
ཁྱོད་ཀྱིས་ངེས་པར་དུ་སློབ་དགོས་པ་ནི་བློས་གཏོང་དེ་ཡིན།
120

▪●ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
འདི་ལྟར་བྱས་ན།
ཁྱོད་ལ་ད་གཟོད་སེམས་གསོ་ཐོབ་ངེས་པ་དང་།
ཁྱོད་ཀྱིས་ད་གཟོད་འཚོ་བའི་བདེན་པ་དེ་ཉམས་སུ་མྱོང་ཐུབ།
བདག་ཉིད་ཁོ་ནའི་དབང་དུ་གྱུར་པ་ཡིན་ན། ཁྱོད་རང་སྡུག་བསྔལ་གྱི་འཇིངས་སུ་ཚུད་
འགྲོ་བ་དང་། བདག་ཉིད་འདོར་ཐུབ་པ་ཡིན་ན། ཁྱོད་ལ་ཞི་བདེའི་བསྐལ་པ་ཡག་པོ་ཞིག་
འཐོབ་ངེས། རང་དོན་ཁོ་ན་གཉེར་བ་ཡིན་ན་ཁྱོད་ལ་བདེ་སྐྱིད་ལྡན་མི་སྲིད་པར་མ་ཟད་བདེ་
སྐྱིད་ཀྱི་འབྱུང་ཁུངས་དེ་ཡང་ཁྱོད་ཀྱིས་བཙལ་ནས་རྙེད་མི་སྲིད།
ང་ཚོས་རྒྱུན་པར་མཐོང་ཐུབ་པ་ནི། ལྟོ་འདུན་ཅན་གྱིས་ནི་ཇི་ལྟར་བཟའ་བཏུང་མཚམས་
མེད་དུ་བཙལ་ནས་ཉིན་རེར་གདམ་ཀ་མང་དུ་འགྲོ་བའི་ཡི་ག་དེ་ཚིམ་པར་བྱེད་པ་དེ་དང་། ད་
དུང་རྒྱུན་པར་མཐོང་ཐུབ་པ་ཞིག་ནི་མི་རྒྱགས་པ་དང་། སེམས་ལ་ན་ཚ་ཡོད་མཁན། དེ་མིན་
ནད་པ་སོགས་ལ་ནི་ཟས་ཀྱི་ཡི་ག་ཅི་ཡང་མེད་པ་དེ་རེད། རང་གི་ཟས་ཀྱི་ཡི་ག་ལ་ཚོད་འཛིན་
བྱེད་ཐུབ་ཅིང་། ཟས་ཀྱི་རོ་བཅུད་སོགས་ལ་འདུན་པ་མི་ཆེ་ཞིང་ཁ་འདེམས་མེད་པའི་མི་ཡིས་ནི།
བཟའ་བཏུང་སྟབས་བདེ་ལས་ཞིམ་མངར་གྱི་བྲོ་བ་མྱོང་ཐུབ་བཞིན་ཡོད། ང་ཚོར་བདེ་སྐྱིད་ལྡན་
པར་གྱུར་རྗེས། གཞི་ནས་དེ་ནི་སྡུག་བསྔལ་གྱི་སྒྲོམ་གཞི་ཙམ་ཡིན་པ་རྟོགས་ཐུབ་སྟེ། རྒྱུ་མཚན་
ནི་སྒེར་སེམས་ཅན་གྱི་མིག་ནང་དུ་བདེ་སྐྱིད་ནི་རང་གི་འདོད་པ་ཡོངས་སུ་ཚིམ་པ་ཙམ་དུ་མཐོང་
བཞིན་ཡོད་པས་སོ། །“ཚེ་སྲོག་འཚོལ་རྟོག་བྱེད་པའི་མི་ཡིས་ནི་ཆེས་མཇུག་མཐར་ཚེ་སྲོག་ཤོར་
འགྲོ་བ་དང་། ཚེ་སྲོག་ཤོར་བའི་མི་ཡིས་ནི་ཆེས་མཇུག་མཐར་ཚེ་སྲོག་འཚོལ་རྟོག་བྱེད་ངེས་རེད།"
ཁྱོད་རང་སྒེར་སེམས་མེད་པར་འགྱུར་བ་དང་། ཁྱོད་རང་བདག་འཛིན་འདོར་བར་མོས་
ན་ཁྱོད་ལ་རྟག་བརྟན་གྱི་བདེ་སྐྱིད་ཅིག་འཐོབ་པར་ངེས། ཁྱོད་ཀྱིས་སེར་སྣ་ཅི་ཡང་མེད་པར་
རང་ཉིད་ཀྱིས་གཅེས་འཛིན་བྱེད་པའི་བྱ་དངོས་ཤིག་འདོར་ཐུབ་པའི་དུས་སུ། དེ་རང་མེད་
121

རང་གི་འདོད་པ་ལྟར་གྱི་མི་ཞིག་བྱའོ། །
པར་གྱུར་པ་ནི་ཕར་བལྟས་ཚོད་ཀྱིས་སེམས་སྡུག་པའི་གྱོང་གུད་ཅིག་ཏུ་མཐོང་ན་ཡང་དོན་
དངོས་སུ་གོ་རིམ་དེའི་ཁྲོད་དུ་ཁྱོད་ལ་མང་པོ་མང་པོ་ཞིག་ཐོབ་པར་གྱུར་ཡོད་པ་རེད། འཛིན་
རྒྱུའི་ཆེད་དུ་རྐང་བཙུགས་ནས་གློད་པ་ནི་གོ་ནོར་ཆེན་པོ་ཞིག་ཡིན་པ་དང་སྡུག་བསྔལ་འབྱུང་
བའི་རྒྱུ་གཙོ་བོ་དེ་ཡིན། ཡིན་ན་ཡང་བློས་གཏོང་བར་མཁས་ཤིང་གྱོང་གུད་དང་ལེན་བྱེད་
ཤེས་པ་ནི་འཚོ་བའི་ཉམས་མྱོང་ཡག་པོ་ཞིག་ཡིན།
ང་ཚོས་ཤོར་སླ་བའི་བྱ་དངོས་དེ་དག་ལ་བློ་རྩེ་གཏད་ནས་བསྡད་པ་ཡིན་ན་བདེ་སྐྱིད་ནི་
ཇི་ལྟར་ཐོབ་ཐུབ་ཨང་། དོན་དམ་པའི་བདེ་སྐྱིད་དམ་ཡུན་བརྟན་གྱི་བདེ་སྐྱིད་ནི་རྟག་བརྟན་
གྱི་བྱ་དངོས་དེ་དག་ལ་བརྟེན་ནས་བྱུང་བ་ཞིག་ཡིན།
དེར་བརྟེན། ང་ཚོས་མི་རྟག་པའི་བྱ་དངོས་དེ་རིགས་ལ་འབད་འབུངས་དང་རེ་སྨོན་བྱེད་
རྒྱུ་བསྐྱུར་བ་ཡིན་ན་དེའི་རྗེས་ནས་ཁྱོད་རང་རྟག་བརྟན་གྱི་འདུ་ཤེས་ཤིག་གི་དབང་དུ་གྱུར་འགྲོ་
ངེས་རེད། དུས་མཚུངས་སུ་བསམ་བློ་གཙང་བཟོ་དང་། རང་ཉིད་བློས་གཏོང་། བྱམས་བརྩེ་རྒྱ་
ཆེན་དུ་བསྐྱེད་དེ་རང་ཉིད་ལས་བརྒལ་བར་གྱུར་པ་ཡིན་ན། ཁྱོད་ཀྱིས་འདུ་ཤེས་འདི་རིགས་
དཀྱིལ་སྙིང་དུ་འཛིན་ངེས་ལ། དེ་བས་བདེ་སྐྱིད་ཁྱོད་དང་ཉེ་བར་བཅར་སྲིད་པ་དང་དེར་མ་
ཟད་དུས་གཏན་དུ་ཁྱོད་དང་རིང་དུ་མི་གྱེས་སོ། །
རང་ཉིད་བརྗེད་ནས་གཞན་དོན་ལ་སྤྲོ་བ་ཅན་གྱི་སེམས་ནང་དུ་བླ་ན་མེད་པའི་བདེ་
སྐྱིད་འཁོར་ཐུབ་པར་མ་ཟད། རྟག་བརྟན་དང་མི་ནུབ་པར་འགྱུར་ངེས།
འདས་དོན་ལ་ཕྱིར་དྲན་བྱེད་དུས། བདེ་སྐྱིད་མཆོག་ཏུ་ལྡན་པའི་དུས་ནི་ཁྱོད་ཀྱིས་སྨྲ་བརྗོད་
དང་ལག་ལེན་གཉིས་ཀའི་ལམ་ནས་གཞན་ལ་བྱམས་སྙིང་རྗེ་དང་སྒེར་མེད་ཀྱི་སེམས་པ་མཚོན་
པར་བྱེད་པའི་དུས་སྐབས་དེ་རང་ཡིན་པ་རྟོགས་ཐུབ། བསམ་བློའི་ངོས་ཐད་ནས་བཤད་ན། བདེ་
སྐྱིད་དང་འཆམ་མཐུན་ཟེར་བའི་ཐ་སྙད་གཉིས་ནི་དོན་གཅིག་མིང་གི་རྣམ་གྲངས་ཙམ་ཡིན།
འཆམ་མཐུན་ནི་རླབས་ཆེ་བའི་ཆོས་ཉིད་ཀྱི་གནས་སྟངས་ཤིག་ཡིན་པ་དང་དེའི་
122

●ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
བསམ་བློའི་མཚོན་དོན་ནི་བྱམས་བརྩེ་ཆེན་པོ་དེ་ཡིན། སྒེར་སེམས་ཡོད་ཚད་ནི་འཆམ་
མཐུན་མ་ཡིན་པ་ཞིག་ཡིན་ལ། སྒེར་སེམས་ནི་ཁྱད་འཕགས་ཀྱི་སྒྲིག་རིམ་གང་དེ་འཆམ་
མཐུན་མ་ཡིན་པའི་མཚོན་སྟངས་ཤིག་ཡིན།
ཅི་ཡང་རང་ལ་དབང་ན་བསམ་པའི་རང་འདོད་ཆེན་པོ་དེ་དོར་བའི་བྱམས་བརྩེ་ལ་ངེས་
ཤེས་འདྲོངས་པའི་སྐབས་སུ། ང་ཚོ་མཆོག་གྱུར་གྱི་རོལ་དབྱངས་དང་གླུ་གཞས། དེ་མིན་སྨྲ་
བསམ་བརྗོད་འདས་ཀྱི་འགྱུར་ཁུགས་དང་འཆམ་མཐུན་མཉམ་གནས་ཡོང་ཐུབ་སྟེ། སྐབས་
འདི་དག་ཏུ་ང་ཚོས་གཞི་ནས་བདེ་སྐྱིད་ལ་རོལ་ཐུབ་པ་རེད།
འཁོར་བའི་ཀློང་དུ་འཁྱམ་པའི་འགྲོ་བ་ཀུན་གྱིས་བདེ་སྐྱིད་ཀྱི་དོན་དུ་མི་ཁོམ་པའི་གནས་
སུ་འདུར་རྒྱུག་ལ་བྲེལ་ན་ཡང་། བདེ་སྐྱིད་ཀྱི་ཞབས་རྗེས་དུས་ནམ་ཡང་བཙལ་ནས་རྙེད་ཐུབ་
པ་མི་འདུག ཁོ་ཚོས་བདེ་སྐྱིད་ནི་མ་གཞིར་ཐག་རིང་དུ་མེད་པར་རང་སོ་སོའི་སེམས་ནང་དང་
ཁོར་ཡུག་ཏུ་ཡོད་པ་དང་། མར་སྒུར་ནས་ལག་པ་སྙོབ་ཙམ་གྱིས་རེག་ཐུབ་པའི་གནས་ལུགས་
རྟོགས་མི་འདུག བདེ་སྐྱིད་རྙེད་མི་ཐུབ་པའི་རྒྱུ་མཚན་ནི་ཁོ་ཚོར་སྒེར་སེམས་ཆེ་བས་རེད།
གསོམ་པའི་ནགས་ཚལ་དང་རླུང་གིས་སྐྱོད་པའི་རྒུན་འབྲུམ་ར་བ་བརྒལ་ནས།
ངས་བདེ་སྐྱིད་ཀྱི་ཞབས་རྗེས་སྙེག་བཞིན་དེ་རང་ང་ལ་ཐོབ་ན་སྙམ་ཡོད།
རི་མཐོན་པོ་བརྒལ་ནས། རོང་ཟབ་མོ་འགྲིམ་ཏེ།
ངས་དེ་རང་ཡང་ཡང་སྙེག
གྲོ་ནས་ཀྱི་ཞིང་ཁ་དང་ཡར་འབྲོག་གི་རྩྭ་ཐང་བརྒལ་ཏེ།
ངས་དེ་རང་ཡང་ཡང་སྙེག
ང་བྱ་རྒོད་ཀྱིས་གཤོག་པ་རྐྱོང་སའི་བྲག་ཐེམ་དུ་འགོས་ཤིང་།
ང་གང་མགྱོགས་ངང་སྟག་གཟིག་མཆོང་སའི་རྩྭ་ཐང་འགྲིམ།
123

རང་གི་འདོད་པ་ལྟར་གྱི་མི་ཞིག་བྱའོ། །
ཡིན་ན་ཡང་། བདེ་སྐྱིད་ག་དུས་ཡིན་རུང་ང་ལ་གཡོལ་ཅི་ཐུབ་བྱེད།
ཐང་ཆད་བྱུང་། ངལ་དུབ་སྐྱེས་སོང་། ངས་ད་ནི་འཚོལ་སྙེག་བྱེད་མི་འདོད།
སྐྱོ་ལྷང་ལྷང་གི་མཚོ་འགྲམ་དུ་འདུག་དགོས་བྱུང་།
དེ་དུས་བྲོ་ཁ་སློང་མཁན་གྱི་མི་ཞིག་ངའི་ཉེ་སར་བཅར་བྱུང་།
ངས་མོག་མོག་རྡོག་ཅིག་མི་དེའི་སྐམ་རིད་ཀྱི་ལག་པའི་ནང་དུ་བཞག
འདི་ལྟར། ངས་ང་ལ་རེ་བའི་མི་དང་མཉམ་དུ་སྐྱིད་ཀྱི་རྟ་ཕོར་མཉམ་ཞོན་བྱས།
ཨེ་མ། སྐབས་འདིར་ཁྱད་འཕགས་ཀྱི་བདེ་སྐྱིད་དེ་བསླེབས་བྱུང་།
ཁོ་མོ་ངའི་ཉེ་སར་ཡོང་ནས། སྐད་ཤུགས་ཆུང་ངུས་ང་ལ་འདི་ལྟར།
ང་ནི་ཁྱོད་ལ་དབང་ངོ་གསུངས།
པའོ་ལེ་ལགས་ཀྱི་སྙན་ཚིག་དུམ་བུ་འདི་ལས་བདེ་སྐྱིད་ཡོད་ཚད་ཀྱི་གསང་བ་ཞིབ་འབྲི་
བྱས་ཡོད་པ་རེད། རང་ཉིད་དང་གནས་སྐབས་ཙམ་གྱི་བྱ་དངོས་དེ་དག་བློས་གཏོང་བྱས་ཏེ།
སྒེར་སེམས་མེད་ཅིང་རྟག་ཏུ་བརྟན་པའི་བྱ་གཞག་ལ་འབད་འབུངས་བྱས་པ་ཡིན་ན། ཁྱོད་ལ་
བདེ་སྐྱིད་འཐོབ་པར་ངེས།
གུ་དོག་པའི་རང་ལྟ་མཆོག་འཛིན་དེ་རིགས་འདོར་རོགས་གནོངས། རྒྱུ་མཚན་ནི་རང་
ལྟ་མཆོག་འཛིན་བྱེད་མཁན་དེས་ནི་རང་གི་ཁེ་ཕན་ཁོ་ནར་བསམ་བློ་གཏོང་ངེས་རེད། རང་
ལྟ་མཆོག་འཛིན་དེ་དོར་བ་ཡིན་ན། ཁྱོད་རང་གཞི་ནས་ནམ་མཁའི་ལྷ་དང་ལྷ་མོ་དང་ལྷན་དུ་
གནས་ཐུབ་ལ། གཞི་ནས་བརྩེ་བ་ཆེན་པོའི་བྱམས་སེམས་དེ་ལྡན་ངེས་རེད།
མི་གཞན་གྱི་སྡུག་བསྔལ་སེལ་བ་དང་ཡང་ན་མི་གཞན་ལ་བྱམས་སྐྱོང་བྱེད་པའི་གོ་
རིམ་ལས་ཁྱོད་ཀྱིས་རང་ཉིད་རྩ་བ་ནས་བརྗེད་ངེས་ལ། བདེ་སྐྱིད་ཀྱིས་ཀྱང་ཁྱོད་རང་སྡུག་
བསྔལ་དང་མནར་གཅོད་ཀྱི་ཁྲོད་ནས་བཅིངས་འགྲོལ་གཏོང་ངེས་རེད།
124

● ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
"ཐོག་མར་བསམ་བློ་ཞིབ་ཕྲ་གཏོང་དགོས་པ་དང་། བར་དུ་སྐད་ཆ་ཁ་གསལ་ལབ་དགོས་ཤིང་།
མཐའ་མར་བྱ་སྤྱོད་དགེ་བར་སྤེལ་དགོས་ཀྱི་ཡོད་དེ། འདི་ལྟར་བྱས་ན། ང་རང་དག་པའི་ཞིང་དུ་བསླེབ་
ཐུབ་པ་རེད།” དུས་མཚུངས་སུ་ཁྱོད་ཚོས་འདི་ལྟར་སྒྲུབ་པ་ཡིན་ན་ཁྱོད་ཚོ་ཡང་དག་པའི་ཞིང་ཁམས་སུ་
བསླེབ་ཐུབ། དེ་བས། ཁྱོད་ཚོས་སྒྲུབ་དགོས་པ་ནི་སྒེར་སེམས་མི་འཛིན་པ་དེ་ཡིན།
གལ་སྲིད་ཁྱོད་ལ་ད་དུང་ཡང་རླབས་ཆེ་བའི་བདེ་སྐྱིད་དེ་ལྡན་མེད་པ་ཡིན་ན། ཁྱོད་ཀྱིས་
སྒེར་སེམས་མེད་པའི་བརྩེ་བའི་ཕུགས་བསམ་དེ་རྒྱུན་འཁྱོངས་ལྷོད་མེད་གནང་བ་དང་། དེར་
མ་ཟད་ཧུར་ཐག་གིས་ཁ་ཕྱོགས་དེ་རྒྱུན་འཁྱོངས་བྱས་པ་ཡིན་ན། ཆེས་མཇུག་མཐར་བདེ་
སྐྱིད་འཐོབ་ངེས་སོ། །
ཕུགས་བསམ་མམ་གསོལ་འདེབས་ནི་རིམ་པ་གོང་མར་འཕར་ཚར་བའི་འདོད་པ་དེ་
ཡིན་པ་དང་། སེམས་པ་དེ་རྟག་བརྟན་གྱི་ཡིད་ཚིམ་པའི་ཕྱོགས་སུ་ཉེ་བར་བཅར་བ་ཞིག་ཡིན།
ཕུགས་བསམ་གྱིས་འདོད་པ་ཡི་གཏོར་བརླག་གི་ནུས་ཤུགས་དེ་ཁྱད་འཕགས་ཀྱི་སྟོབས་ཤུགས་
ཤིག་ཏུ་སྒྱུར་བར་བྱེད་ངེས།
གལ་ཏེ་ཁྱོད་རང་འདོད་སྲེད་ཆེ་བའི་རང་ཉིད་ལས་ཐར་བ་དང་། རང་ཉིད་དམ་དུ་
བཅིངས་པའི་ལྕགས་སྒྲོག་ལས་གྲོལ་བ་ཡིན་ན། ཁྱོད་ཀྱིས་བློས་གཏོང་ལས་བྱུང་བའི་སྤྲོ་སྣང་
དེར་ངེས་ཤེས་འདྲོང་སྲིད་པ་དང༌། སྤྲོ་སྣང་འདི་རིགས་ཀྱི་ཁ་གཏད་དུ་ཡོད་པ་ནི་ལག་པ་
བརྐྱངས་ནས་ལེན་རྐྱང་བྱེད་པ་ལས་བྱུང་བའི་སྡུག་བསྔལ་དེ་ཡིན། དངོས་ཤུགས་བཀོལ་བ་
དང་ཀླད་ཤུགས་བཀོལ་བ། དེ་མིན་བརྩེ་སེམས་ཕུལ་བ་སོགས་གང་ཡིན་རུང་། ཚང་མ་ཁྱོད་ཀྱི་
སེམས་ཀྱི་ཀུན་སློང་ལ་རག་ལས་ཡོད་པ་རེད། དེ་བས་ཁྱོད་ཀྱིས"ཅི་ཞིག་ཕར་གཏོང་བ་དེ་ཚུར་
ལེན་པ་ལས་སྤྲོ་སྣང་ཆེ”ཟེར་བའི་སྐད་ཆ་དེར་གོ་བ་གཏིང་ཟབ་ཅིག་ལོན་ངེས་རེད།
གཏོང་ཕོད་ཅན་དེས་ངེས་པར་དུ་རང་ཉིད་བརྗེད་དགོས་པ་དང་། མཚན་སྙན་གྲགས་ལ་
དེ་འདྲའི་དང་དོད་བྱེད་མི་རུང་། དྭངས་གཙང་གི་བརྩེ་བ་ནི་དུས་ནམ་ཡང་བདེ་སྐྱིད་དང་ལྷན་
125

རང་གི་འདོད་པ་ལྟར་གྱི་མི་ཞིག་བྱའོ། །
དུ་འགྲོགས་ཡོད་པ་རེད། གལ་ཏེ་ཁྱོད་ཀྱིས་ཕར་བཏང་བ་ཡིན་ན་ཡང་ཚུར་བསྟོད་བསྔགས་
དང་བཀའ་དྲིན་ཞུ་མཁན་མེད་ན། ཁྱོད་རང་སེམས་སྡུག་སྲིད་པ་དང་། དེ་ལྟ་བུའི་བློས་གཏོང་
གི་ཀུན་སློང་ནི་རང་གི་མཚན་སྙན་འདོད་པ་ཙམ་ལས་བརྩེ་བ་ལས་བྱུང་བ་ཞིག་མ་ཡིན། ཁྱོད་
ཀྱིས་ཚུར་ཅི་ཞིག་འཐོབ་པའི་ཆེད་དུ་ཕར་གཏོང་བ་དེ་ནི་བློས་གཏོང་ངོ་མ་ཞིག་མ་ཡིན་ནོ། །
དུས་དང་རྣམ་པ་ཀུན་ཏུ་མི་གཞན་ལ་བདེ་སྐྱིད་ཀྱི་གཏམ་བཟང་སྒྲོན་པ་དང་། རང་གིས་
དོན་བཟང་སྒྲུབ་པ་དེ་བརྗེད་པར་གྱུར་པ་ཡིན་ན། འདི་ནི་བདེ་སྐྱིད་ཀྱི་གསང་བ་དེ་ཡིན། རང་
གི་སྒེར་སེམས་ལ་དུས་དང་རྣམ་པ་ཀུན་ཏུ་ཕྱིར་རྟོག་བྱེད་དགོས་པ་དང་། དེར་མ་ཟད་ཁེངས་
སྐྱུང་གིས་བསླབ་བྱ་བསྡུ་ལེན་བྱེད་དགོས་ཀྱི་ཡོད། དེར་བརྟེན། ཁྱོད་རང་བདེ་སྐྱིད་ཀྱི་རི་རྩེར་
འཛེགས་འོས་པ་དང་། བརྩེ་བ་ཆེན་པོའི་ཉི་འོད་ཀྱི་ཕྱག་ཟུང་དྲོན་མོའི་འོག་ནས་ལུས་ལ་མི་
ནུབ་པའི་གོས་ཆེན་འཕྱོར་བོ་དེ་སྤྲས་འོས་སོ། །
ཁྱོད་ཀྱིས་ནམ་ཡང་ཡལ་བ་མེད་པའི་བདེ་སྐྱིད་དེ་འཚོལ་བཞིན་ཡོད་དམ།
ཁྱོད་ཀྱིས་ནམ་ཡང་འཛད་པ་མེད་པའི་སྤྲོ་སྣང་དེ་འཚོལ་བཞིན་ཡོད་དམ།
ཁྱོད་ཀྱིས་བརྩེ་བ་དེ་དང་། ཚེ་སྲོག ཞི་བདེ་བཅས་ལ་སྐྱ་ཐིག་འབེབས་བཞིན་ཡོད་དམ།
དེ་འདྲ་ཡིན་ཚེ། ཁྱོད་རང་སྒེར་སེམས་ཀྱི་འདོད་འདུན་དང་འཚོལ་རྟོག་དེ་དང་རྒྱང་དུ་
གྱེས་རོགས་ཞུ།
ཁྱོད་རང་སྡུག་བསྔལ་དང་སྐྱོ་སྣང་གི་ལམ་དུ་སོམ་ཉིར་ལུས་ཡོད་དམ།
ཁྱོད་རང་རྐང་ཞབས་ལ་རྨ་ཁ་བཟོ་བའི་ལམ་དུ་འཁྱམ་ལྡོམ་བྱེད་བཞིན་ཡོད་དམ།
ཁྱོད་ཀྱིས་མིག་ཆུ་དང་སྐྱོ་སྡུག་མེད་པའི་ས་ཆ་ཞིག་འཚོལ་བཞིན་ཡོད་དམ།
དེ་འདྲ་ཡིན་ཚེ། ཁྱོད་ཀྱིས་སྒེར་སེམས་དེ་སྤངས་ནས་ཞི་བདེ་བག་ཕེབས་ཀྱི་སེམས་
ཁམས་དེ་གཉེར་རོགས་ཞུ།
126

▪ ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
རྒྱལ་ཁ་ངོ་མ་དེ་ལེན་པ།
དྲང་བདེན་དང་ཡིད་རྟོན། དཀྱེལ་ཡངས། བརྩེ་སེམས་བཅས་ཀྱིས་ཁེངས་པ་ཡིན་ན། ད་
གཟོད་རྒྱལ་ཁ་ངོ་མ་དེ་ལེན་ཐུབ། རང་གཤིས་འདི་དག་མི་ལྡན་པའི་མི་ཡིས་ནི་རྒྱལ་ཁ་ལ་གོ་
བ་རྣལ་མ་ཞིག་ལེན་མི་ཐུབ་སྟེ། རྒྱུ་མཚན་ནི་རྒྱལ་ཁ་ཟེར་བ་དེ་ཡང་བདེ་སྐྱིད་དང་མཚུངས་
པར་ཕྱི་ཚུལ་གྱི་དབང་འབྱོར་ཙམ་མ་ཡིན་པར་སེམས་ནང་གི་ཡིད་ཚིམ་པའི་ཚོར་བ་ཞིག་ལ་
གོ་བཞིན་ཡོད་པ་རེད།
འདོད་སྲེད་ཅན་དེ་ཕྱུག་པོར་འགྱུར་བའི་ངེས་པ་ཡོད་ན་ཡང་། མི་དེ་དུས་ནམ་ཡང་སྐྱུག་
བྲོ་ལ་ཁྲེལ་མེད་པ་དང་སྙིང་རྗེ་བའི་ཡུལ་ཡིན་ཏེ། གལ་སྲིད་གཞན་གྱི་རྒྱུ་ནོར་དེ་ཁོ་ལས་ཕྱུག་
པར་གྱུར་པ་ཡིན་ན་ཁོའི་སེམས་སུ་རང་ཉིད་དབུལ་བོ་དབུལ་རྐྱང་ཡིན་པར་འདོད་ཡོད། དྲང་
བདེན་དང་ཡིད་རྟོན། དཀྱེལ་ཡངས། བརྩེ་སེམས་བཅས་ཀྱིས་ཁེངས་པའི་མི་དེར་ནི་རྒྱལ་ཁ་
ངོ་མ་དེ་དབང་ངེས་ཏེ། ཁོ་ཚོར་རྒྱུ་འབྱོར་པ་ཏོག་ཙམ་ལས་མེད་ན་ཡང་དེ་བཞིན་ནོ། །
འདོད་སྲེད་ངོམས་པ་མེད་པ་ཅན་ནི་སྙིང་རྗེའི་ཡུལ་ཡིན་པ་དང་། འདོད་ཆུང་ཆོག་ཤེས་
ཅན་ནི་ཕྱུག་པོ་ཡིན། དཀྱེལ་ཡངས་བརྩེ་སེམས་ཅན་ནི་ཆེས་ཕྱུག་པོ་དེ་ཡིན། སྲིད་འདིར་
ཕྱིའི་དངོས་པོ་དང་ནང་བསམ་བློའི་ཐད་ཀྱི་མཛེས་སྡུག་གི་བྱ་དངོས་མང་པོས་ཁེངས་ཡོད་པ་
རེད། ང་ཚོས་དོན་དངོས་འདི་ལ་བསམ་བློ་ཞིག་བཏང་བ་དང་དེར་མ་ཟད་དོན་དངོས་འདི་
དང་འགྲོ་བ་མིའི་རིགས་ཀྱིས་རྨོངས་འཐོམ་གྱིས་གསེར་དངུལ་ལ་རེ་སྨོན་བྱེད་པ་དེ་གཉིས་གོ་
127

རང་གི་འདོད་པ་ལྟར་གྱི་མི་ཞིག་བྱའོ། །
བསྡུར་བའི་ཚེ། སྒེར་སེམས་ནི་ཅི་འདྲའི་མུན་ནག་ཅིག་དང་ཅི་འདྲའི་མ་རིག་པ་ཞིག་ཡིན་པ་
རྟོགས་ཐུབ་པ་རེད། སྐབས་འདིར་ང་ཚོས་གཞི་ནས་རྟོགས་ཐུབ་པ་ནི་སྒེར་སེམས་དང་བདག་
འཛིན་ཆེ་བ་དེ་ནི་རང་ཉིད་མེད་པར་གཏོང་བའི་གཞི་མ་ཡིན་པ་དེ་རེད།
རང་བྱུང་ཁམས་ཆེན་མོས་ཕངས་མེད་དུ་སྦྱིན་གཏོང་བྱས་ཡོད་ན་ཡང་ཅི་ཡང་ཤོར་མི་
སྲིད་ཀྱང་། འགྲོ་བ་མིའི་རིགས་ཀྱི་བློ་འདོད་ལ་ཚིམ་པ་མེད་པའི་ཕྱིར། ཆེས་མཇུག་མཐར་རང་
ལ་དབང་བ་ཡོད་ཚད་མེད་པར་གྱུར་འགྲོ་བ་རེད།
གལ་སྲིད་ཁྱོད་ཀྱིས་འབྱོར་ཕྱུག་ལྡན་པ་ཞེས་པའི་གོ་དོན་རྣལ་མ་དེར་གོ་བ་ལོན་ན།
"འགྲན་རྩོད"ཅེས་པའི་ཐ་སྙད་འདིས་ཁྱོད་ཀྱིས་དྲང་བདེན་ལ་བླ་ན་མེད་པའི་དད་གུས་བྱེད་
པར་གཡོ་སྒུལ་ཅི་ཡང་གཏོང་དུ་འཇུག་མི་རུང་། མི་རྣམས་ཀྱིས་རྒྱུན་པར་ལེགས་པོར་བརྩི་བའི
"འགྲན་རྩོད་ཀྱི་སྒྲིག་ལམ"དེ་ལ་ངས་དོ་སྣང་ཆེན་པོ་བྱེད་བཞིན་མེད་དེ། རྒྱུ་མཚན་ནི་ངས་
ཁོ་ཚོ་དུས་ནམ་ཞིག་ལ་ཕམ་ངེས་པ་རྟོགས་ཡོད་པས་ཕྱིར་ཡིན། བརྒྱ་ལ་ཁོ་ཚོ་ནི་དྲང་བདེན་
ཅན་གྱི་མི་ཡིན་ན་ཡང་ཁོང་ཚོའི་སེམས་ཕམ་ངེས་རེད། འདི་ནི་ད་གཟོད་བསླུ་མེད་ཀྱི་ཆོས་
ཉིད་ཡིན།
ཆོས་ཉིད་འདི་བློ་ཁོག་ཏུ་ཆུད་ཡོད་པས་ངས་ད་གཟོད་ཡིད་རྟོན་བྲལ་བའི་གནས་ཚུལ་
གང་ཡིན་རུང་ཁ་གཏད་ཡག་པོ་གཅོག་ཐུབ་སྟེ། རྒྱུ་མཚན་ནི་ངས་མི་ཞིག་ལ་ཡིད་རྟོན་མེད་
ཚེ་དེ་རང་ཚར་ཡོད་པའི་རྟགས་ཡིན་པ་ཤེས་ཡོད་པས་ཡིན། རྒྱུ་མཚན་ཅི་ཞིག་ཡིན་རུང་ཁྱོད་
ཀྱིས་རང་གིས་སྒྲུབ་པར་འོས་པའི་དོན་དེ་སྒྲུབ་དགོས་པར་མ་ཟད། ཆོས་ཉིད་ལ་ཡིད་ཆེས་བྱེད་
དགོས་ཀྱི་ཡོད། མཆོག་གྱུར་གྱི་སྟོབས་ཤུགས་དང་སྟོབས་ཤུགས་འདི་ཡིས་དུས་ནམ་ཡང་ཁྱོད་
རང་འདོར་བར་མི་བྱེད་པ་དང་བསྐལ་པ་མ་སྟོང་བར་དུ་ཁྱོད་ལ་མགོན་སྐྱབས་གནང་བར་
ཡིད་ཆེས་བྱེད་དགོས།
དད་པ་འདི་འདྲ་ཞིག་ཡོད་ཚེ། ཁྱོད་ཀྱི་གྱོང་གུད་དེ་དག་ཡོང་འབབ་ཏུ་འགྱུར་ངེས་པ་
128

● ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
དང་། ཁྱོད་ལ་འཇིགས་སྐུལ་བྱེད་པའི་གནོད་འཚེ་དེ་དག་ཀྱང་ཁྱོད་རང་ལེགས་འགྱུར་གྱི་
སྨོན་འདུན་བཟང་པོ་ཞིག་ཏུ་འགྱུར་ངེས། དུས་ནམ་ཡིན་ཡང་དྲང་བདེན་དང་དཀྱེལ་ཡངས།
བརྩེ་སེམས་བཅས་འདོར་མི་རིགས་ཏེ་རྒྱུ་མཚན་ནི་གཤིས་ཀ་འདི་དག་ལྡན་ཚེ་ཁྱོད་ལ་རྒྱལ་
ཁ་ངོ་མ་ཞིག་འཐོབ་ཐུབ་བོ། །
མི་གཞན་གྱིས་ཁྱོད་ལ་ལས་དོན་གང་ཡིན་རུང”ཨང་དང་པོ"རྩོད་དགོས་པར་སྐུལ་ཚེ་
ཁྱོད་ཀྱིས་དེ་ཡི་སྐད་ཆར་ཉན་མི་དགོས། ཁོ་ཚོས་འདི་ལྟར་སྒྲུབ་པ་ནི་སྒེར་སེམས་ཁོ་ན་ཞིག་
གི་ཆེད་ཡིན་པ་ལས་གཞན་ལ་བསམ་བློ་གཏོང་གི་ཡོད་པ་མ་རེད།
ལས་དོན་གང་ཡིན་རུང“ཨང་དང་པོ"རྩོད་མཁན་གྱི་མི་དེ་ཆེས་མཇུག་མཐར་མི་ཀུན་
དང་རིང་དུ་བྲལ་འགྲོ་ངེས་རེད། ཁོ་རང་ཁེར་རྐྱང་དང་སྡུག་བསྔལ་གྱི་ཁྲོད་དུ་མིག་ཆུ་འདོན་
དུས། ཁོའི་བདེ་སྡུག་ལ་ཉན་མཁན་དང་ཁོར་རོགས་སྐྱོབ་བྱེད་མཁན་སུ་ཡང་མེད། དོན་ཅི་
ཡིན་ཡང་ཐོག་མར་རང་དང་དེ་ནས་གཞན་བསམ་པ་ཡིན་ན། མཆོག་གྱུར་ཁྱད་འཕགས་ཀྱི་
རྟོགས་ཤེས་དེ་གོ་ལོག་ཏུ་གོ་ངེས་རེད།
གལ་ཏེ་ཁོག་རྒྱ་ཆེ་བ་དང་དཀྱེལ་ཡངས་པར་བྱས་ནས་མི་གཞན་ལ་ལྷག་བསམ་འཁོལ་
བའི་ངང་འགྲོ་འོང་བྱས་པ་ཡིན་ན། ཁྱོད་ལ་རླབས་ཆེ་ཞིང་ཡུན་དུ་བརྟན་པའི་སྤྲོ་སྣང་དང་
་་ལ་རྒྱལ་ཁ་འཐོབ་པར་ངེས། དྲང་བདེན་གྱི་ལམ་དང་རིང་དུ་བྲལ་བའི་མི་ཡིས་ནི་འགྲན་རྩོད་འ
སེམས་ནང་ནས་ཐེ་ཚོམ་འཛིན་བཞིན་ཡོད་ན་ཡང་དྲང་བདེན་ཅན་གྱི་མི་ལ་ནི་འདི་འདྲའི་
དོགས་པ་ཡོད་པ་མ་རེད།
འདི་ནི་དོན་དངོས་ཤ་སྟག་རེད། དེང་རབས་སྤྱི་ཚོགས་ཀྱི་ནང་དུ་དྲང་བདེན་དང་
སེམས་ཤུགས་ཡོད་པའི་མི་ཡིས་ནི་འགྲན་རྩོད་ཡོད་ཚད་ལ་ཞེད་སྣང་ཅི་ཡང་མི་བྱེད། འགྲན་
རྩོད་ཀྱི་མདུན་དུ་ཁོ་ཚོ་གོམ་སྟབས་བརྟན་པོས་རྒྱལ་ཁའི་ཕྱོགས་སུ་མདུན་སྐྱོད་བྱེད་ཅིང་། ཁོ་
ཚོར་བཀག་འགོག་བྱེད་ཅི་ཐུབ་བྱེད་པའི་མི་དེ་ཚོ་ཆེས་མཇུག་མཐར་ཕམ་ཁའི་གཡང་དུ་ལྷུང་
129

རང་གི་འདོད་པ་ལྟར་གྱི་མི་ཞིག་བྱའོ། །
ངེས་རེད།
གཤིས་ཀ་འདི་དག་ཏུ་དགེ་བའི་ཆ་ཞིག་ཡོད་པར་བརྟེན་དེ་རང་ངན་རེངས་ཀྱི་སྟོབས་
ཤུགས་དང་འཐབ་རྩོད་བྱེད་པའི་མཚོན་ཆ་ཞིག་ཏུ་གྱུར་ཡོད་པ་དང་། དེར་མ་ཟད་དཀའ་ངལ་
ལ་འཕྲད་ཐེངས་རེར་མགོན་སྐྱབས་ལྡབ་འགྱུར་གྱིས་འཐོབ་པར་ངེས། གཤིས་ཀ་འདི་དག་དང་
འགྲོགས་ནས་འཚར་ལོངས་བྱུང་བ་ཡིན་ན་ཁྱོད་ལ་རྒྱལ་ཁ་བརྟན་པོ་འཐོབ་ངེས་ལ་དེར་མ་
ཟད་རྟག་བརྟན་གྱི་རྒྱལ་ཁ་དབང་བར་འགྱུར་ངེས།
སེམས་ཀྱི་གོས་དཀར་དེར་ལྷད་མེད་དྲི་མ་མེད་ན་ཡང་།
སྡིག་ཉེས་དང་སྐྱོ་སྣང་། སྡུག་ཡུས་ཀྱི་སྦགས་བཙོག་གིས་བརྫད་སོང་།
འགྱོད་བཤགས་དང་གསོལ་འདེབས་ཡོད་ཚད་ཀྱིས།
དེ་རང་གཙང་མར་བཀྲུ་མི་ཐུབ།
ང་རང་མ་རིག་པའི་ཀྱག་ཀྱོག་གི་ལམ་དུ་འཆམ་འཆམ་དུ་བགྲོད་དུས།
ནོར་འཁྲུལ་གྱིས་དུས་ནམ་ཡང་སྒེར་སེམས་ཀྱི་ལམ་ཕྲན་འདི་འདམ་གྱིས་བསླད་སོང་།
འདི་གར་ད་དུང་འཇབ་ཡོད་པ་ནི།
སྐྱོ་སྡུག་དང་ཡི་ཆད་ཡིན།
ཤེས་བྱ་དང་ཤེས་རབ་གཉིས་ཀྱིས་ངའི་གོས་ལྭ་གཙང་མར་བཟོ་སྲིད་དེ།
དེ་ནི་ཤེས་བྱ་དང་ཤེས་རབ་ཁྲོད་བརྩེ་སེམས་སྐུང་ཡོད་པས་ཡིན་པ་དང་།
འཛད་དུ་མེད་ཅིང་རྟག་ཏུ་བརྟན་པའི་ཞི་འཇགས་ཤིག་སྐུང་ཡོད་པ་རེད།
སྡིག་ཉེས་དང་འགྱོད་བཤགས་ནི་སྡུག་བསྔལ་གྱིས་བསྲིངས་པའི་ལམ་ག་ཞིག་ཡིན།
ཤེས་བྱ་དང་ཤེས་རབ་ནི་ཞི་བདེ་ཡི་ལམ་ག་ཞིག་ཡིན།
ལམ་ཐག་ཉེ་འདི་བརྒྱུད་པ་ཡིན་ན།
130

ལེའུ་གཉིས་པ། དར་རྒྱས་ཀྱི་ཕྱོགས་སུ་འཐེན་པའི་བགྲོད་ལམ།
ངས་བདེ་སྐྱིད་མཐོང་ཐུབ་པ་དང་།
ངས་སྡུག་བསྔལ་དང་སྐྱོ་སྣང་རིང་དུ་གྱེས་པ་མཐོང་བྱུང་།
རང་ལྟ་མཆོག་འཛིན་དེ་རིང་དུ་བྲལ་འོས་ལ་བདེན་ལུགས་ཀྱིས་དེའི་ཚབ་བྱེད་འོས།
རྟག་བརྟན་དང་གཟུགས་མེད་ངའི་སེམས་སུ་རྟག་ཏུ་བརྟན་འོས་ལ།
ངའི་སེམས་ནང་གི་གོས་དཀར་གྱི་ཕྱི་ལྭ་གཙང་འཁྲུད་བྱེད་འོས།

ལེའུ་གསུམ་པ།
སེམས་བདེ་བག་ཕེབས་ཀྱི་ཕྱོགས་
སུ་འཐེན་པའི་ལམ་བུ།

མནོ་བསམ་གྱིས་རང་སྟེང་གི་ཞན་ཆ་མཚམས་མེད་པར་ཡོ་བསྲང་
བྱེད་ཐུབ་པ་དང་དེ་ནས་གོམ་གང་མདུན་སྤོས་ཀྱིས་བདེན་ལུགས་གཞིར་
བཟུང་སྟེ་མཆོག་གྱུར་མཉམ་མེད་ཀྱི་རང་ཉིད་ཅིག་སྐྲུན་པར་བྱེད་ཐུབ་པ་རེད།
མནོ་བསམ་ལས་བྱུང་བའི་ཐད་ཀར་གྱི་འབྲས་བུ་ནི་ལྷོད་ལ་བབས་པའི་
བསམ་བློའི་སྟོབས་ཤུགས་ཤིག་སྐྲུན་རྒྱུ་དེ་ཡིན་པ་དང༌། སྟོབས་ཤུགས་
འདི་རང་ཁྱོད་ཀྱི་ཚེ་སྲོག་བརྟན་ཅིང་ཚུགས་པར་བྱེད་པའི་གཞི་མ་ཡིན། ཁུ་
སིམ་མེར་མནོ་བསམ་གཏོང་དུས་སུ་ང་ཚོར་ཕལ་བ་མ་ཡིན་པའི་མཆོག་
གྱུར་གྱི་བསམ་བློ་ཞིག་དང་། སྟོབས་ཤུགས་ཤིག ཤེས་བྱ་ཞིག་བཅས་
ཐོབ་སྲིད་པ་དང༌། དེ་དག་གིས་ཁྱོད་རང་ཀུན་ལས་རྒྱལ་བར་བྱེད་པར་མ་
ཟད། ཁྱོད་རང་དཀའ་གནས་དང་སྡུག་བསྔལ། བསླུ་བྲིད་བཅས་ཀྱི་དོང་རིང་
དུ་བྱིང་དུས་ཀྱང་འཚབ་སྣང་ཅི་ཡང་སྐྱེ་བར་མི་བྱེད།

ལེའུ་གསུམ་པ། སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
མནོ་བསམ་གྱི་སྟོབས་ཤུགས།
མནོ་བསམ་ནི་མཆོག་གྱུར་གྱི་ཕྱོགས་སུ་སྐྱོད་དུས་ངེས་པར་དུ་བརྒྱུད་དགོས་པའི་ལམ་
བུ་ཡིན། ལམ་དེ་ནི་མི་ཡུལ་ནས་ལྷ་ཡུལ་དུ་འཐེན་ཡོད་པ་དང་། ནོར་འཁྲུལ་ནས་བདེན་
ལུགས་ཀྱི་ཕྱོགས་སུ་འཐེན་ཡོད་ཅིང་། སྡུག་བསྔལ་ནས་ཞི་བདེ་ཡི་ཕྱོགས་སུ་འཐེན་ཡོད། དེ་
ནི་སྐས་གདང་ལྟ་བུ་ཡིན། འཕགས་མཆོག་སུ་ཡིན་རུང་ཚང་མ་སྐས་འདིར་འཛེགས་མྱོང་ཡོད་
ཅིང་། སྡིག་ཉེས་ཚབས་ཆེན་གྱི་མི་ཡིན་རུང་དུས་ནམ་ཞིག་ལ་སེམས་ཀྱི་གནས་སྐབས་འདིར་
བསླེབ་དགོས་ཀྱི་ཡོད། ལུས་སེམས་ངལ་བས་དུབ་ཡོད་ཀྱང་ད་དུང་བློ་བརྟན་འགྱུར་མེད་ཀྱིས་
མཆོག་གྱུར་གྱི་ཕྱོགས་སུ་འཐེན་པའི་ལམ་བུ་སྙེག་པའི་དད་ལྡན་པ་དེས་ཀྱང་། ངེས་པར་དུ་
སེམས་ཀྱི་ལམ་བུ་འདིའི་བདེ་སྡུག་མྱོང་དགོས་ཀྱི་ཡོད། གལ་སྲིད་མནོ་བསམ་མེད་པ་ཡིན་ན།
ང་ཚོ་མཐར་ཐུག་གི་ཁྱད་འཕགས་དང་མཐར་ཐུག་གི་དྭངས་གཙང་གི་ས་དེ་ལ་བསླེབས་ཐུབ་
མེད་པ་དང་། དེ་ནས་གཟི་བརྗིད་དང་བདེན་ལུགས་ལས་བྱུང་བའི་འཛད་མེད་ཀྱི་སྤྲོ་སྐྱིད་དེ་
ལ་ཡང་ལོངས་སུ་སྤྱོད་ཐབས་མེད།
མནོ་བབསམ་ནི་བསམ་བློ་གང་རུང་ཞིག་གམ་ཡང་ན་ལྟ་བ་ཞིག ཡང་ན་བརྗོད་སྙིང་ཞིག་
ལ་གོ་བ་མཐར་ཐུག་པ་ཞིག་ལེན་ཆེད་བསམ་བློ་ཞིབ་ཏུ་བཏང་བ་དེ་ལ་ཟེར་བཞིན་ཡོད། ཁྱོད་
ཀྱིས་ཅི་ཞིག་ལ་བསམ་བློ་བཏང་རུང་ཆེས་མཇུག་མཐར་དེ་ལ་གོ་བ་ལོན་སྲིད་པར་མ་ཟད་དེ་
ཡི་ཤུགས་རྐྱེན་གཏིང་ཟབ་ཐེབས་ངེས་ཏེ། རྒྱུ་མཚན་ནི་མནོ་བསམ་བཏང་བ་དེ་ཁྱོད་ཀྱི་ཚེ་
135

རང་གི་འདོད་པ་ལྟར་གྱི་མི་ཞིག་བྱའོ། །
སྲོག་གི་ཟབ་སར་ཟུག་ཡོད་པ་དང་། དེ་ཡིས་ཁྱོད་རང་ལ་བཅོས་བསྒྱུར་ཆེན་པོ་གཏོང་ངེས་
རེད། དེར་བརྟེན། གལ་སྲིད་ཁྱོད་རང་དུས་དང་རྣམ་པ་ཀུན་ཏུ་སྒེར་སེམས་དང་རང་དམན་
གྱི་དབང་དུ་གྱུར་པ་ཡིན་ན། ཆེས་མཇུག་མཐར་ཁྱོད་རང་སྒེར་སེམས་ཆེ་ལ་རང་དམན་ཅན་
ཞིག་ཏུ་འགྱུར་ངེས། དེ་ལས་ལྡོག་སྟེ། ཁྱོད་ཀྱི་བསམ་བློ་དྭངས་ཤིང་གཙང་ལ་སྒེར་སེམས་མེད་
པ་ཞིག་ཡིན་ན། ཁྱོད་ཀྱང་མཇུག་མཐར་དྭངས་གཙང་དང་སྒེར་སེམས་མེད་པ་ཞིག་ཏུ་འགྱུར་
ངེས་པ་གདོན་མི་ཟ།
ཁྱོད་རང་གཅིག་པུར་གནས་པའི་སྐབས་སུ། ཁྱོད་ཀྱིས་རྣམ་ཀུན་ཅི་ཞིག་ལ་མནོ་བསམ་
གཏོང་བཞིན་ཡོད་དམ། ཁྱོད་སེམས་སུ་དབང་མེད་དུ་ཅི་ཞིག་འཁོར་བཞིན་ཡོད་དམ། གལ་
སྲིད་ཁྱོད་ཀྱིས་ང་ལ་ལན་འདི་གཉིས་བཏབ་པ་ཡིན་ན། ངས་ཁྱོད་ལ་ཁྱོད་ཀྱི་མ་འོངས་པ་དེ་
སྡུག་བསྔལ་ཡིན་ནམ་ཞི་བདེ་ཡིན་པ་དང་། ཁྱོད་རང་མཆོག་གྱུར་དུ་འགྱུར་ངེས་སམ་ཕལ་བ་
རུ་འགྱུར་ངེས་པ་བཤད་ཆོག
ཅི་ཞིག་སེམས་སུ་འཁོར་ན་གང་ཞིག་ལག་ནས་འགྲུབ་པ་ནི་གཡོལ་དུ་མེད་པའི་ཁ་
ཕྱོགས་ཤིག་རེད། དེར་བརྟེན། ཁྱོད་ཀྱིས་མནོ་བསམ་གཏོང་བ་དེ་མཆོག་ཏུ་གྱུར་པ་ཞིག་ཡིན་
དགོས་པ་ལས་ཕལ་བའི་ཕལ་བ་ཞིག་ཡིན་མི་རུང་ལ། དེ་ལྟར་ཁྱོད་ཀྱིས་མནོ་བསམ་གཏོང་
ཐེངས་རེར་ཁྱོད་རང་ཉིད་ཕྱོགས་གང་ཐད་ནས་ཇེ་མཐོར་འགྲོ་སྲིད། གལ་སྲིད་ཁྱོད་ཀྱིས་མནོ་
བསམ་གཏོང་བཞིན་པ་དེ་དྭངས་གཙང་དང་སྒེར་སེམས་མེད་པ་ཞིག་ཡིན་ན། ཁྱོད་ཀྱི་ནང་
སེམས་པ་དེ་ཡང་གཙང་མར་འགྱུར་སྲིད་པ་དང་། དེར་མ་ཟད་གོམ་གང་མདུན་སྤོས་ཀྱིས་
བདེན་ལུགས་དང་ཉེ་བར་བཅར་སྲིད་ཅིང་། ནོར་འཁྲུལ་གྱི་གཡང་རོང་ཟབ་མོར་ལྷུང་མི་སྲིད།
བསམ་བློའི་ཟུར་ངོས་ནས་བཤད་ན་མནོ་བསམ་ནི་བསམ་བློའི་འཚོ་བ་དང་འདུ་ཤེས་
འཚར་ལོངས་འབྱུང་བའི་གོ་རིམ་ནང་གི་གསང་བ་ཞིག་ཡིན། མངོན་མཁྱེན་ཅན་དང་
འཕགས་མཆོག འཇིག་རྟེན་སྐྱོབ་མཁན་ཚང་མས་མནོ་བསམ་བཏང་བ་བརྒྱུད་ནས་རླབས་
136

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཆེ་བའི་བྱ་གཞག་གྲུབ་ཡོད་པ་རེད། ཤཱཀྱ་མུ་ནེ་མཆོག་གིས་བདེན་ལུགས་ལ་མཉམ་འཇོག་
གི་མནོ་བསམ་དུས་ཡུན་རིང་པོ་ཞིག་བཏང་བ་བརྒྱུད། ཉིན་ཞིག་ལ"བདེན་པ་ཉིད་ནི་ང་ཡིན
ནོ"ཞེས་སངས་རྒྱས་ཡོད་པ་རེད། ཡེ་ཤུ་མ་ཤི་ཀ་ཡིས་ག་ས་གང་དུ་ཡོད་པའི་ལྷ་ཚོགས་ལ་མནོ་
བསམ་ཟབ་མོ་བཏང་རྗེས། ཉིན་ཞིག་ལ“ང་དང་དཀོན་མཆོག་མ་གཞི་ནས་ངོ་བོ་གཅིག་ཡིན་
ནོ"ཞེས་ཀུན་ལ་བསྒྲགས་ཡོད་པ་རེད།
ཕལ་བའི་འཇིག་རྟེན་ལས་འདས་པའི་མནོ་བསམ་ནི་གསོལ་འདེབས་ཀྱི་སྙིང་བོ་དང་
སྲོག་ཤིང་ཡིན་པ་དང་། བླ་སྲོག་རྟག་ཏུ་བརྟན་པ་མངོན་འགྱུར་ཡོང་བའི་སྒྲ་མེད་པའི་སྟོབས་
ཤུགས་ཀྱང་ཡིན། ལྷག་བསམ་རྣམ་དག་གིས་གསོལ་འདེབས་བྱེད་པ་ལས་མནོ་བསམ་ཅི་ཡང་
གཏོང་བ་མེད་ན།དེ་ནི་བླ་སྲོག་མེད་པའི་བེམ་པོ་ཞིག་དང་མཚུངས། དེར་བརྟེན་་སེམསསེམས་པ་དེ་
ཡང་སྡིག་ཉེས་དང་སྡུག་བསྔལ་མེད་པའི་ཚད་དུ་བསྐྱལ་མི་ཐུབ། གལ་ཏེ་ཁྱོད་ཀྱིས་ཉིན་རེར་
ཤེས་རབ་དང་ཞི་བདེ་ཐོབ་པར་གསོལ་འདེབས་བྱེད་པར་མ་ཟད། སྔར་ལས་ཀྱང་མཆོག་ཏུ་
གྱུར་པའི་དྭངས་གཙང་དབང་བར་འགྱུར་བ་དང་སྔར་བས་ཀྱང་ཆེ་བའི་ཁྱབ་ཁོངས་སུ་ཕུགས་
བསམ་མངོན་འགྱུར་ཡོང་བར་རེ་ན་ཡང་། འདི་ཡོད་ཚད་ཁྱོད་ཀྱི་གསོལ་འདེབས་དང་རིང་དུ་
བྲལ་ཏེ་མངོན་འགྱུར་མ་བྱུང་ཚེ།དེ་ཡིས་ཁྱོད་ཀྱི་གསོལ་འདེབས་ནི་གསོལ་འདེབས་ཙམ་ཡིན་
པ་དང་ཁྱོད་ཀྱི་སེམས་ལ་དྲན་པ་དང་ལག་ནས་སྒྲུབ་པ་ནི་དོན་གཞན་ཞིག་ཡིན་པ་མཚོན་
ཡོད་པ་རེད། གལ་ཏེ་ཁྱོད་ཡང་དང་བསྐྱར་དུ་འགལ་བ་དང་ཐེ་ཚོམ་གྱི་དབང་དུ་མི་འགྲོ་
བར་རང་སེམས་ཀྱི་སྒེར་སེམས་མཐར་སྐྲོད་བཏང་བ་དང་། གལ་ཏེ་ཁྱོད་ཀྱིས་ལྷ་བླ་མ་དཀོན་
མཆོག་ལ་ཚད་ལས་བརྒལ་བའི་རེ་ཞུ་མི་བྱེད་པའམ། ཡང་ན་ཁྱོད་ཀྱིས་གཞན་ལ་བསྟབ་མི་
འདོད་པའི་བརྩེ་སེམས་དང་སྙིང་རྗེ་དེ་འདྲ་རང་ཉིད་ལ་ཐོབ་པར་རེ་བ་མ་བཟུང་བར། བདེན་
ལུགས་གཞིར་འཛིན་གྱིས་བསམ་གཞིགས་དང་འགུལ་སྐྱོད་བྱས་པ་ཡིན་ན། ཁྱོད་རང་རིམ་
གྱིས་དངོས་ཡོད་དང་ཉེ་བར་བཅར་ནས་དེ་དང་ཡོངས་སུ་འདྲེས་སྲིད།
137

རང་གི་འདོད་པ་ལྟར་གྱི་མི་ཞིག་བྱའོ། །
ང་ཚོས་གྲུབ་འབྲས་ཅི་ཞིག་སྡུད་པར་འདོད་ན་ངེས་པར་དུ་ནུས་ཤུགས་གཅིག་སྒྲིལ་བྱེད་
དགོས། གལ་ཏེ་སོས་དལ་གྱིས་རྒྱལ་ཁར་ངང་སྒུག་བྱས་པ་ཡིན་ན། དེ་ནི་གླེན་རྨོངས་ཤ་སྟག་
ཡིན། དེར་བརྟེན། རང་སྣང་རང་མཐོ་བྱས་ཏེ་ཧུར་བརྩོན་ཅི་ཡང་མ་བྱས་ཀྱང་དཀོན་མཆོག་
གིས་རང་ལ་ཐུགས་རྗེས་གཟིགས་པར་འདོད་མི་རུང་། བདེན་ལུགས་ཀྱི་རྒྱལ་ཁམས་སུ་ཧུར་
ཐག་འབད་ཐག་གིས་ལས་དོན་རྣལ་མ་སྒྲུབ་པ་ཡིན་ན། གཞི་ནས་ཚེ་སྲོག་གི་འོད་སྣང་དེ་ཁྱོད་
ཀྱི་བགོ་སྐལ་དུ་འཐོབ་ངེས། དུས་མཚུངས་སུ་ཧུར་བརྩོན་གང་མང་བརྒྱུད་ནས་བསམ་བློའི་
རྒྱགས་ཕྱེ་གྱ་ནོམ་པ་ཐོབ་པར་གྱུར་ཚེ།དེ་ནི་ཁྱོད་ཀྱི་འཛད་མེད་ཀྱི་རྒྱུ་ནོར་དུ་འགྱུར་ངེས་རེད།
གལ་ཏེ་ཁྱོད་ཀྱིས་རང་ཡིད་ཚིམ་རྒྱུ་ཁོ་ན་འཚོལ་ཅིང་མི་སྙེག་པར་བདེན་ལུགས་སྙེག་པ་
དང་། ཁྱོད་རང་བདེན་ལུགས་འཚོལ་བར་སྤྲོ་སྣང་གིས་ཁེངས་ཤིང་།དེར་མ་ཟད་ལས་འདི་ཉིད་
ཀུན་ལས་ལྷག་པའི་བདེ་སྐྱིད་དང་ཡོང་འབབ་ཅིག་ཏུ་བརྩི་བ་དང་། གལ་ཏེ་ཁྱོད་ཀྱིས་རང་ལ་
ཤེས་རབ་དང་ཤེས་བྱ་ཡོད་པར་རེ་ཞིང༌། དུས་གཏན་གྱི་ཞི་བདེ་ཞིག་འཐོབ་པར་རེ་བ་ཡིན་ན།
ད་ནས་བཟུང་སེམས་ཞི་བར་གནས་ནས་མནོ་བསམ་གཏོང་རོགས་གནོངས། དེར་མ་ཟད་མནོ་
བསམ་གཏོང་བའི་མཐར་ཐུག་གི་དམིགས་ཡུལ་དེ་བདེན་ལུགས་ལ་འཇོག་རོགས།
ཐོག་མར། མནོ་བསམ་དང་རང་སྣང་གང་ཤར་བྱེད་པ་དེ་གཉིས་ལ་དབྱེ་འབྱེད་བྱེད་
དགོས། རྒྱུ་མཚན་ནི་མནོ་བསམ་གཏོང་དུས་འཁྲུལ་སྣང་དང་དོན་དངོས་དང་མི་མཐུན་པ་
ཅི་ཡང་ཡོད་མི་རུང་། མནོ་བསམ་ནི་བསམ་གཞིགས་མཚམས་མེད་དུ་གཏོང་རྒྱུ་དེ་ཡིན་པ་
དང་། བསམ་གཞིགས་དེ་རིགས་ཀྱིས་གསོག་གསོབ་ཀྱི་སྙིགས་མ་དོར་ནས་བདེན་ལུགས་རྣལ་
མ་དེ་སྒོམ་པར་བྱེད། འདི་ལྟ་བུའི་བསམ་གཞིགས་བཏང་བ་ན། ཁྱོད་ཀྱི་སེམས་ནང་དུ་ཕྱོགས་
ལྷུང་ཅི་ཡང་མེད་པར་རང་ཉིད་ཡོངས་སུ་བརྗེད་སྲིད་པ་དང་བློ་གཅིག་སེམས་གཅིག་གིས་
བདེན་ལུགས་འཚོལ་བའི་ལམ་དུ་འཇུག་ངེས། དེར་བརྟེན། ཁྱོད་ཀྱིས་རིམ་བཞིན་དུ་རང་
གིས་སྔོན་ཆད་བཟོས་པའི་སྐྱོན་ཆ་དེ་རིགས་ཡོ་བསྲང་བྱས་ནས་ངང་རྒྱུད་རིང་པོས་བདེན་
138

▪● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ལུགས་བསླེབ་པར་སྒུག་ངེས་ཏེ། བདེན་ལུགས་ནི་ནོར་འཁྲུལ་སྤངས་པའི་རྗེས་ནས་གཞི་ནས་
བསླེབ་པ་ཞིག་ཡིན་པས་སོ། །དེ་དུས་ཁྱོད་ཀྱི་ཁེངས་ཆུང་གི་སེམས་སུ་ངོས་ཟིན་འདི་འདྲ་
འཐོབ་སྲིད་དེ།
ང་ཚོའི་ནང་སེམས་ཀྱི་ཟབ་སར་ས་ཆ་འདི་འདྲ་རེ་ཡོད་དེ།
དེ་དང་དེའི་ཉེ་འཁོར་ཚང་མ་བདེན་ལུགས་ཀྱིས་ཁེངས་ཡོད་ཅིང་།
ཤ་གཟུགས་ཀྱི་ནང་ལོགས་སུ་གནས་ཀྱང་མི་ཀུན་གྱིས་མཐོང་ཐུབ།
བདེན་ལུགས་ནི་ཆ་ཡོངས་སུ་རྫོགས་པའི་ཤེས་བྱ་ཞིག་ཡིན་མོད།
འོན་ཀྱང་མ་རིག་པ་དང་ལྟུང་བར་བྱེད་པའི་འདོད་ཆགས་ཀྱི་ཡོལ་རས་ནག་པོས།
བདེན་ལུགས་སྒྲིབ་ཅིང་། ནོར་འཁྲུལ་ཡོད་ཚད་རྒྱུན་འབྱམས་སུ་གྱུར།
ཤེས་དགོས་པ་ནི།
ང་ཚོས་བཙོན་དུ་ཚུད་པའི་འོད་དེ་ལ་རྣམ་བཀྲའི་གོ་སྐབས་སྦྱིན་དགོས་པ་ལས།
རེ་གསལ་རེ་མོག་གི་འོད་ཉག་དེ་ལ་ཁུང་བུ་ཞིག་སྤྲོད་དགོས་པ་མ་ཡིན།
ཉིན་གཅིག་གི་དུས་ཚོད་ནང་དུ་རང་ཉིད་ལ་མནོ་བསམ་གཏོང་བའི་དུས་ཚོད་ཅིག་
བསྐྱུར་དགོས། མནོ་བསམ་གཏོང་བའི་དུས་ཚོད་ཆེས་ལེགས་ཤོས་དེ་ནི་ཞོགས་པའི་དུས་
ཡིན་ཏེ། རྒྱུ་མཚན་ནི་དུས་དེ་ནི་སེམས་ཁམས་ཆེས་ཞི་བར་གནས་པའི་སྐབས་ཡིན། སྐབས་
འདིར་རང་བྱུང་གི་ཆ་རྐྱེན་ཡོད་ཚད་ཁྱོད་ལ་ཕན་པར་སྣང་སྟེ་ཁྱོད་ཀྱི་གཟུགས་པོ་དེར་ཞག་
གཅིག་གི་ངལ་གསོ་ཐོབ་ཡོད་པ་དང་། ཁ་སང་གི་རྙོག་ཟིང་ཡོད་ཚད་འདས་ཟིན་ལ། སྐྱོ་སྣང་
དང་སྡུག་ཡུས་ཚང་མ་རྫ་མགོའི་སྨུག་སྤྲིན་བཞིན་ཡལ་ཅིང་སངས་པར་གྱུར་ཡོད་པ་རེད།
སྐབས་འདིར། ཁྱོད་ཀྱི་ཤེས་རབ་ལ་མདུན་སྐྱོད་ཀྱི་བསམ་བློས་ཁེངས་ཡོད་ན་ཡང་ལྷོད་ལ་
139

རང་གི་འདོད་པ་ལྟར་གྱི་མི་ཞིག་བྱའོ། །
འབབ་པའི་གོ་སྐབས་ཀྱང་ཡོད་ཅིང་སེམས་ཀྱིས་ཕབ་པའི་བཀའ་རྒྱ་ཅི་ཡིན་རུང་དང་ལེན་
བྱེད་པར་སྤྲོ། ཁྱོད་ཀྱིས་ཐོག་མར་ཧུར་ཐག་གིས་སྒྱིད་ལུག་དང་རང་སྣང་གང་ཤར་ལས་ཐར་
ཐུབ་པ་བྱེད་དགོས་ཤིང་། དེ་ལྟར་མ་བྱས་ན། ཁྱོད་ལ་གོང་འཕེལ་ཅི་ཡང་མེད་དེ། རྒྱུ་མཚན་
ནི་སེམས་ཀྱི་འཆར་སྒོ་དེ་ནི་འགོག་ཐབས་མེད་པ་ཞིག་ཡིན་པས་སོ། །
བསམ་བློའི་ངོས་ཐད་ཀྱི་རྟོགས་སད་ཀྱིས་ལུས་སེམས་གཉིས་ཀའི་ངོས་ཐད་ཀྱི་རྟོགས་སད་
མཚོན་ཡོད། སྒྱིད་ལུག་དང་རང་སྣང་གང་ཤར་བྱེད་མཁན་དེས་དུས་ནམ་ཡིན་ཡང་བདེན་
པའི་བུ་ཆུང་རྙེད་མི་སྲིད། གཟུགས་པོ་ཐང་ཞིང་སྟོབས་དང་ལྡན་པའི་མི་ཡིན་ན་ཡང་། ཁོས་
གལ་ཏེ་གསེར་ལས་དཀོན་པའི་ཞོགས་པའི་དུས་ཚོད་བཟང་པོ་དེ་ཆུད་ཟོས་སུ་བཏང་སྟེ་ཉོབ་
སྣང་དང་རྣམ་གཡེང་གི་དབང་དུ་གྱུར་པ་ཡིན་ན། དུས་ནམ་ཡིན་ཡང་ཁོང་མཆོག་གྱུར་གྱི་རི་
བོའི་སྤོ་རུ་འཛེག་མི་ཐུབ།
གལ་ཏེ་མི་ཞིག་ལ་རྟོགས་སད་བྱུང་ནས་རང་གི་འགན་འཁྲི་ཚོར་བ་དང་།དེར་མ་ཟད་མ་
རིག་པའི་འཇིག་རྟེན་གྱི་དོང་རིང་ནས་ཐར་བར་གྱུར་པ་ཡིན་ན། ཁོ་རང་མུན་པའི་མཚན་མོ་
མཇུག་རྫོགས་ལ་ཉེ་བའི་སྔོན་དུ་མལ་ལས་ལངས་ཏེ་སེམས་པའི་གཏིང་གི་མུན་པ་དང་འཐབ་
རྩོད་བྱེད་པ་དང་དེར་མ་ཟད་བླ་མེད་ཀྱི་རེ་སྨོན་ལ་བརྟེན་ནས་བདེན་ལུགས་ཀྱི་འོད་སྣང་ལ་
མྱོང་རོལ་བྱེད་ངེས།
རླབས་ཆེན་གྱི་མི་རྣམས་ཀྱིས་རྒྱུན་འཁྱོངས་བྱེད་ཐུབ་པའི་མཐོ་ཚད་དེ་ནི།
ཁོ་ཚོ་རྒྱུག་ཐེངས་གཅིག་གིས་བསླེབས་པ་ཞིག་མ་ཡིན་ཏེ།
མི་གཞན་དག་གཉིད་དུ་ཡུར་བའི་སྐབས་སུའང་།
ཁོ་ཚོས་མུན་པའི་ཁྲོད་དུ་དཀའ་སྤྱད་སྡུག་རུས་བསྐྱེད་པས་སོ། །
140

●▪ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
མཁས་མཛངས་ཅན་དང་བདེན་ལུགས་ཀྱི་སློབ་དཔོན་དེ་དག་ནི་ཐོ་རངས་བྱ་ཕོའི་སྐད་
གསེང་དང་འགྲོགས་ནས་མལ་ལས་ལངས་བཞིན་ཡོད་པ་རེད། ཡེ་ཤུ་མ་ཤི་ཀ་མཆོག་ནི་ཉིན་
རེར་ཞོགས་པ་སྔ་པོར་ལངས་པ་དང་རི་རྩེ་མཐོན་པོར་འཛེགས་ཏེ་ནམ་མཁའི་ལྷ་དང་བསམ་
བློ་བརྗེ་རེས་བྱས་པ་རེད། ཤཱཀྱ་མུ་ནེ་མཆོག་ཀྱང་ཉིན་རེར་ཉི་མ་མ་ཤར་བའི་དུས་ཚོད་གཅིག་
གི་སྔོན་དུ་བཞེངས་ཏེ་བསམ་གཏན་དུ་བཞུགས་པ་དང་། ཁོང་གི་སློབ་མ་རྣམས་ཀྱང་ཁོང་གི་
ཕྱི་རྗེས་སུ་འབྲངས་ཏེ་དེ་ལ་སྤྲོ་བས་ཞུགས་པ་རེད།
གལ་ཏེ་ཁྱོད་ཀྱི་ཕྱག་ལས་ནི་ཞོགས་སྔ་ལངས་བྱེད་དགོས་པ་ཞིག་ཡིན་པ་དང་། དེ་ཡི་
དབང་གིས་ཁྱོད་ཀྱིས་ཞོགས་པ་སྔ་པོར་ཆོས་ཉིད་ལྡན་པའི་ངང་མནོ་བསམ་གཏོང་མི་ཐུབ་
ཚེ། ཁྱོད་ཀྱིས་ཅི་ལྕོགས་ཀྱིས་དགོང་མོར་དུས་ཚོད་གཅིག་ཙམ་ལ་མནོ་བསམ་གཏོང་རོགས།
གལ་ཏེ་ཁྱོད་ཀྱི་ཕྱག་ལས་ཤིན་ཏུ་བྲེལ་བ་ཆེ་བས་ཞོགས་པ་དང་མཚན་མོ་གང་ཡིན་རུང་མནོ་
བསམ་གཏོང་བའི་དུས་ཚོད་ལ་ཁག་ཐེག་བྱེད་མི་ཐུབ་ཚེ། དེ་ལ་སྐྱོན་མེད་དེ། ཁྱོད་ཀྱིས་ལས་
ཀའི་བར་གསེང་གི་ངལ་གསོའི་སྐབས་སུ་སེམས་ཁ་ལེགས་སྒྲིག་གནང་སྟེ་མནོ་བསམ་བཏང་
ཆོག གལ་ཏེ་ཁྱོད་ཀྱི་ལས་ཀ་བྲེལ་འཚུབ་ཆེ་བས་ཁོམ་སྐབས་ཏོག་ཙམ་ཡང་མེད་ན་ཁྱོད་ཀྱིས་
ལས་ཀ་སྒྲུབ་ཞོར་དུ་མནོ་བསམ་བཏང་ཆོག མི་སུ་ཡིན་རུང་རང་རང་ལ་གཏོགས་པའི་མནོ་
བསམ་གཏོང་བའི་དུས་ཚོད་རེ་ཡོད། ཅི་འདྲའི་བྲེལ་བ་ཆེ་ཞིང་ཅི་འདྲའི་དཀའ་ཚེགས་ལྡན་
པའི་མི་ཞིག་ཡིན་རུང་རེ་སྨོན་བྱ་རྒྱུ་དང་མནོ་བསམ་གཏོང་རྒྱུ་ལ་ཁ་འབྲལ་ཐབས་ཡོད་པ་མ་
རེད།
སེམས་ཀྱིས་མནོ་བསམ་གཏོང་རྒྱུ་དང་རང་གིས་རང་ལ་གཅུན་སྡོམ་བྱ་རྒྱུ་གཉིས་ནི་
ཁ་འབྲལ་ཐབས་མེད་པ་ཞིག་རེད། དེར་བརྟེན། ཁྱོད་ཀྱིས་རིམ་བཞིན་མནོ་བསམ་གཏོང་
ཤེས་པ་དང་དེ་ནས་ཆེས་མཇུག་མཐར་རང་གིས་རང་ལ་རྒྱུས་ལོན་བྱེད་ཐུབ། ཁྱོད་ཀྱིས་ངེས་
པར་དུ་ཡིད་ལ་བཅངས་དགོས་པ་ནི་རང་གིས་རང་གི་ནོར་འཁྲུལ་དེ་ཡོ་བསྲང་མཐར་ཐུག་པ་
141

རང་གི་འདོད་པ་ལྟར་གྱི་མི་ཞིག་བྱའོ། །
ཞིག་བྱས་ཏེ་བདེན་ལུགས་རྣལ་མ་དེར་རྒྱུས་ལོན་བྱ་རྒྱུ་ནི་དམིགས་འབེན་ཆེན་པོ་ཞིག་ཡིན་
པ་དེ་རེད། ཁྱོད་ཀྱིས་རང་གི་ཀུན་སློང་དང་བསམ་སྦྱོར་ལ་དོགས་སློང་བྱེད་ངེས་པ་དང་དེ་
དག་དང་རང་གི་ཕུགས་བསམ་དང་བསྡུར་བ་བྱེད་ངེས་ལ། དེར་མ་ཟད་ཞི་ལྷོད་དང་གཞུང་
དྲང་གིས་དེ་དག་ལ་ཞིབ་ལྟ་བྱེད་དགོས་ཀྱི་ཡོད་པ་རེད། འདི་ལྟར་བྱས་པ་ཡིན་ན། ཁྱོད་ལ་
གཞི་ནས་སེམས་གསོ་ཞིག་ཐེབས་ངེས་པ་དང་། སེམས་གསོ་འདི་རིགས་མེད་ཚེ་མི་རྣམས་ནི་
རྒྱ་མཚོའི་རླབས་ཀྱི་འཇིངས་སུ་འཕྱོ་བའི་རྩྭ་ལྡུམ་དག་དང་མཚུངས་པར་ངེས་མེད་དུ་འཕྱོ་
བར་བྱེད། གལ་ཏེ་ཁྱོད་ཀྱིས་ངེས་པར་དུ་ཞེ་འཁོན་དང་ཞེ་སྡང་ལ་ཁ་གཏད་གཅོག་དགོས་པ་
བྱུང་ན། ཁྱོད་ཀྱིས་རང་གི་སེམས་པ་བདེ་ལ་ཕབ་པ་དང་བཟོད་པ་སྒོམ་ཤེས་དགོས་ཤིང་། དེ་
དུས་གཞི་ནས་རང་གི་རྨོངས་འཐོམ་དང་ཧོལ་རྒྱུགས་གསལ་བོར་ཚོར་ཡོང་ངེས་རེད། དེ་ལྟར་
ཁྱོད་ལ་བརྩེ་སེམས་དང་གུ་ཡངས་གཏོང་ཤེས་པའི་བསམ་བློ་སྐྱེ་ངེས། ཁྱོད་ཀྱི་མཆོག་གྱུར་གྱི་
གཤིས་སྤྱོད་དེ་ཐ་ཤལ་ལས་རྒྱལ་ཏེ། ཐུན་མིན་བརྩེ་སེམས་ཀྱི་སྟོབས་ཤུགས་ཤིག་ཁྱོད་སེམས་
ཀྱི་ཞིང་སར་ཁུ་སིམ་མེར་འབུས་ངེས་རེད། ཁྱོད་ཀྱིས་ཤེས་དགོས་པ་ནི་བརྩེ་སེམས་ཀྱི་སྟོབས་
ཤུགས་འདི་རིགས་ཀྱིས་ཟང་ཟིང་རྙོག་འཛིང་གི་མི་ཚེ་ལ་ཤུགས་རྐྱེན་ཆེན་པོ་ཡོད་པ་དེ་རེད།
བརྩེ་སེམས་འདི་རིགས་ཁྱོད་ཀྱི་བསམ་སྦྱོར་དང་སྐད་ཆ་བཅས་ལ་སིམ་པར་གྱུར་ན་ཁྱོད་རང་
སྔར་བས་ཀྱང་བརྟན་པོར་འགྱུར་ངེས་ཤིང་། འཇིག་རྟེན་ལ་བཅངས་པའི་བརྩེ་སེམས་ཀྱང་
སྔར་བས་ཀྱང་ཇེ་ཆེར་འགྲོ་ངེས་རེད། མནོ་བསམ་བཏང་བ་བརྒྱུད་ཁྱོད་ཀྱི་ནོར་འཁྲུལ་རེ་རེ་
དང་ཁྱོད་ཀྱི་སྒེར་འཛིན་གྱི་འདོད་པ་རེ་རེ། དེ་མིན་མི་གཤིས་ཀྱི་ཞན་ཆ་རེ་རེ་ཚང་མ་ཁྱད་
གསོད་བྱེད་ཐུབ་པ་རེད། སྡིག་ཉེས་དང་ནོར་འཁྲུལ་ཡོད་ཚད་ལས་ཐར་བར་གྱུར་ཚེ། ཁྱོད་ཀྱི་
འཚོལ་ཅིང་སྙེག་པའི་སེམས་པ་དེ་བདེན་ལུགས་ཀྱི་འོད་སྣང་གིས་ཡོངས་སུ་གསལ་ངེས།
འདི་ལྟ་བུའི་མནོ་བསམ་གྱིས་རང་སྟེང་གི་ཞན་ཆ་མཚམས་མེད་པར་ཡོ་བསྲང་བྱེད་ཐུབ་
པ་དང་དེ་ནས་གོམ་གང་མདུན་སྤོས་ཀྱིས་བདེན་ལུགས་གཞིར་བཟུང་སྟེ་མཆོག་གྱུར་མཉམ་
142

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
མེད་ཀྱི་རང་ཉིད་ཅིག་སྐྲུན་པར་བྱེད་ཐུབ་པ་རེད། མནོ་བསམ་ལས་བྱུང་བའི་ཐད་ཀར་
གྱི་འབྲས་བུ་ནི་ལྷོད་ལ་བབས་པའི་བསམ་བློའི་སྟོབས་ཤུགས་ཤིག་སྐྲུན་རྒྱུ་དེ་ཡིན་པ་དང་།
སྟོབས་ཤུགས་འདི་རང་ཁྱོད་ཀྱི་ཚེ་སྲོག་བརྟན་ཅིང་ཚུགས་པར་བྱེད་པའི་གཞི་མ་ཡིན། ཁུ་
སིམ་མེར་མནོ་བསམ་གཏོང་དུས་སུ་ང་ཚོར་ཕལ་བ་མ་ཡིན་པའི་མཆོག་གྱུར་གྱི་བསམ་བློ་
ཞིག་དང་། སྟོབས་ཤུགས་ཤིག ཤེས་བྱ་ཞིག་བཅས་ཐོབ་སྲིད་པ་དང་། དེ་དག་གིས་ཁྱོད་རང་
ཀུན་ལས་རྒྱལ་བར་བྱེད་པར་མ་ཟད། ཁྱོད་རང་དཀའ་གནས་དང་སྡུག་བསྔལ། བསླུ་བྲིད་
བཅས་ཀྱི་དོང་རིང་དུ་བྱིང་དུས་ཀྱང་འཚབ་སྣང་ཅི་ཡང་སྐྱེ་བར་མི་བྱེད།
ཁྱོད་ཀྱིས་མནོ་བསམ་བཏང་སྟེ་ཤེས་རབ་སྐྱེས་དུས་སུ་སྒེར་སེམས་དེ་བས་ཀྱང་མང་པོ་
འདོར་བར་བྱེད་སྲིད་དེ། རྒྱུ་མཚན་ནི་སྒེར་སེམས་ཀྱིས་ཧོལ་རྒྱུགས་དང་། མི་རྟག་པ། སྡུག་
བསྔལ་བཅས་མཚོན་བཞིན་ཡོད་པ་རེད། མནོ་བསམ་བཏང་བ་བརྒྱུད། ཁྱོད་རང་བློ་བརྟན་
འགྱུར་བ་མེད་ཅིང་རྩ་དོན་རྒྱུན་འཁྱོངས་བྱེད་མཁན་ཞིག་ཏུ་འགྱུར་སྲིད།
མནོ་བསམ་བཏང་བ་བརྒྱུད་ཁྱོད་ལ་མི་ཡག་པོ་ཞིག་བྱེད་པའི་རྩ་དོན་འགྱུར་བ་མེད་
ཅིང་ཡུན་དུ་བརྟན་པ་ཞིག་ལྡན་ངེས། མནོ་བསམ་བཏང་ན་ཁྱོད་ཀྱིས་བདེན་ལུགས་དང་
དཀོན་མཆོག་གི་སྐོར་ལ་ངེས་ཤེས་ཟབ་མོ་ཞིག་སྐྱེ་སྲིད་པར་མ་ཟད། མཆོག་ཏུ་གྱུར་ཅིང་
གཏིང་ཟབ་པའི་ཞི་བདེ་ཞིག་ཀྱང་འཐོབ་པར་ངེས།
ཁྱོད་ཀྱིས་མི་ཆོས་ཀྱི་རྨང་གཞིའི་ཐོག་ནས་མནོ་བསམ་གཏོང་དགོས་ཀྱི་ཡོད། ཁྱོད་
ཀྱིས་ཡིད་དུ་ཉར་དགོས་རྒྱུ་ཞིག་ནི་བདེན་ལུགས་ནི་རྒྱུན་འཁྱོངས་ལྷོད་མེད་ལ་བརྟེན་ན་རྙེད་
ཐུབ་པ་ཞིག་ཡིན་པ་དེ་རེད། ཆོས་ལུགས་ལ་དད་པ་བྱེད་མཁན་ཁ་ཤས་དང་འདྲ་བར་བདེན་
ལུགས་ལ་མནོ་བསམ་མི་གཏོང་བ་དང་སློབ་དཔོན་གྱི་བསླབ་བྱ་ལག་ལེན་དུ་མི་འདེབས་པར།
རང་གི་གུ་དོག་པའི་རྩ་དོན་དེ་མཐའ་གཅིག་ཏུ་མཁྲེགས་འཛིན་བྱས་ནས། སྡིག་ཉེས་དང་
སྡུག་བསྔལ་གྱི་ལམ་དུ་ཞུགས་ནས་ཕྱིར་མི་ལྡོག་པ་ཞིག་ཁྱོད་རང་མི་བྱེད་རོགས། མནོ་བསམ་
143

རང་གི་འདོད་པ་ལྟར་གྱི་མི་ཞིག་བྱའོ། །
བཏང་བ་བརྒྱུད་ནས་ཁྱོད་ཀྱིས་ཧུར་ཐག་འབད་ཐག་བྱེད་དགོས་པ་དང་རང་དོན་ཁོ་ན་གཉེར་
ཅིང་སྤྱི་ཡོངས་ལ་བསམ་ཤེས་མི་བྱེད་པའི་རྩ་དོན་དང་འགྱུར་མེད་ཀྱི་རྣམ་པ། དེ་མིན་གསོན་
ཤུགས་ཅི་ཡང་མེད་པའི་བླུན་རྨོངས་ཀྱི་བསམ་ཚུལ་སོགས་ཡོངས་སུ་སྤོང་དགོས་ཀྱི་ཡོད།
ཤེས་རབ་ཀྱི་མགྱོགས་ལམ་དུ་ཞུགས་ཏེ་སེམས་སུ་བསླུ་བ་མེད་པའི་བདེན་ལུགས་ཉར་བ་ཡིན་
ན། ཁྱོད་ཀྱིས་མི་ཚེ་ཡི་གོམ་འགྲོས་གཞི་ནས་ལྷོད་མི་སྲིད།
བློ་གཅིག་སེམས་གཅིག་གིས་མནོ་བསམ་གཏོང་མཁན་གྱིས་ད་གཟོད་བདེན་ལུགས་
ཡོད་པ་ཚོར་ཐུབ་ཅིང་། དེར་མ་ཟད་རྒྱུན་གཏན་གྱི་བྱ་སྤྱོད་ལ་བརྟེན་ནས་བདེན་ལུགས་ཐོབ་
པར་བྱེད་པ་རེད། བདེན་ལུགས་ལག་ལེན་དུ་བཏབ་ན། གཞི་ནས་བདེན་ལུགས་ཀྱི་དོན་
སྙིང་ངོ་མ་དེ་རྟོགས་ཐུབ་སྟེ། དྭངས་གཙང་གི་བསམ་བློས་ད་གཟོད་བདེན་ལུགས་རྙེད་ཐུབ་ན་
ཡང་བདེན་ལུགས་ཐོབ་པར་བྱེད་དགོས་ན་ལག་ལེན་ལ་བརྟེན་དགོས་ཀྱི་ཡོད་པ་རེད། སྟོན་
པ་བཅོམ་ལྡན་འདས་ཀྱིས་འདི་ལྟར་གསུངས་ཡོད་དེ། གྲགས་འདོད་ཁོ་ན་བསམ་ནས་མནོ་
བསམ་གཏོང་མི་ཤེས་པའི་མི་དེ་ཡིས་ནི་ཚེ་སྲོག་གི་དམིགས་ཡུལ་ངོ་མ་དེ་མི་རྟོགས་པས། ཁོ་
ཚོ་ནི་བདེ་བ་ཁོ་ནར་ལོངས་སྤྱོད་པར་བྲེལ་བཞིན་ཡོད་པ་དང་། དུས་མཚུངས་སུ་ཁོ་ཚོ་མནོ་
བསམ་གཏོང་ཤེས་མཁན་གྱི་མི་དེ་དག་ལ་ཡིད་སྨོན་འཆོར་བཞིན་ཡོད་པ་རེད། སྟོན་པས་ད་
དུང་རང་གི་སློབ་བུ་རྣམས་ལ་གཤམ་གསལ་གྱི་མནོ་བསམ་གཏོང་སྟངས་རིགས་ལྔ་སློབ་སྟོན་
གནང་ཡོད་དེ།
དང་པོ་ནི་བྱམས་པའི་ངང་མནོ་བསམ་གཏོང་བ་དེ་ཡིན། མནོ་བསམ་འདི་རིགས་གཏོང་
བའི་གོ་རིམ་དུ་ཁྱོད་ཀྱིས་རང་གི་སེམས་ཁམས་ལེགས་སྒྲིག་བྱས་ཏེ་སྲིད་པའི་ཕུན་ཚོགས་ཡོད་
རྒུའི་མཛེས་པར་སེམས་ཕྱོགས་ཅི་ཐུབ་བྱ་དགོས་ཏེ། དེའི་ནང་དུ་རང་གི་དགྲ་བོའི་བདེ་སྐྱིད་
ཀྱང་ཚུད་ཡོད་པ་རེད།
གཉིས་པ་ནི་སྙིང་རྗེའི་ངང་མནོ་བསམ་གཏོང་བ་དེ་ཡིན། མནོ་བསམ་འདི་རིགས་
144

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
གཏོང་བའི་གོ་རིམ་དུ་ཁྱོད་ཀྱིས་ཉེན་ཁའི་གནས་སུ་ལྷུང་བའི་བྱ་དངོས་ཡོད་རྒུར་སེམས་
དམིགས་ཏེ་ཁོ་ཚོའི་སྡུག་བསྔལ་དང་དངངས་འཚབ་ལ་རང་གཞན་མཉམ་བརྗེ་ཡིས་སེམས་
ཁུར་བྱེད་དགོས་ཤིང་། སེམས་བསམ་པའི་གཏིང་ནས་ཁོ་ཚོར་སྙིང་རྗེ་ཚད་མེད་སྒོམ་དགོས་
ཀྱི་ཡོད།
གསུམ་པ་ནི་དགའ་སྤྲོའི་ངང་མནོ་བསམ་གཏོང་བ་དེ་ཡིན། མནོ་བསམ་འདི་རིགས་
གཏོང་བའི་གོ་རིམ་དུ་ཁྱོད་ཀྱིས་མི་གཞན་གྱི་དགའ་སྤྲོ་ལ་དམིགས་ཏེ་ཁོ་ཚོ་དང་ལྷན་དུ་
དགའ་སྤྲོ་འདི་རིགས་མཉམ་མྱོང་བྱེད་དགོས་ཀྱི་ཡོད།
བཞི་པ་ནི་ཞེ་ཕངས་པའི་ངང་མནོ་བསམ་གཏོང་བ་དེ་ཡིན། མནོ་བསམ་འདི་རིགས་
གཏོང་བའི་གོ་རིམ་དུ་ཁྱོད་ཀྱིས་རྩ་ལྟུང་དང་སྡིག་ཉེས། ནད་ཡམས་སོགས་ལས་བྱུང་བའི་
འབྲས་བུ་མི་ལེགས་པ་དེ་ལ་དམིགས་དགོས་པ་དང་། འབྲས་བུ་འདི་དག་གིས་བསྐྱེད་པའི་
ཤུགས་རྐྱེན་ནི་གླེང་རིན་ཡོད་མེད་གང་ཡིན་རུང་དེ་ལྟར་ཡིན་ནོ། །
ལྔ་པ་ནི་ཕལ་བའི་ངང་མནོ་བསམ་གཏོང་བ་དེ་ཡིན། མནོ་བསམ་འདི་རིགས་གཏོང་
བའི་གོ་རིམ་དུ་ཁྱོད་རང་དགའ་སྐྱོ་ཆགས་སྡང་དང་། རྩུབ་སྤྱོད་དང་གཉའ་གནོན། རྒྱུ་ནོར་
དང་འདོད་སྲེད་ལས་ཡོངས་སུ་བརྒལ་ཏེ། མི་ཚེ་ནི་ཞི་ཞིང་ཕལ་བའི་འགྲུལ་བཞུད་ཅིག་ཏུ་
ངོས་འཛིན་བྱེད་དགོས་ཀྱི་ཡོད།
སྟོན་པ་བཅོམ་ལྡན་འདས་ཀྱི་བུ་སློབ་རྣམས་ཀྱིས་འདི་ལྟ་བུའི་མནོ་བསམ་བཏང་བ
བརྒྱུད་ནས་བདེན་ལུགས་ལ་ངོས་ཟིན་ཐོབ་ཡོད་པ་རེད། ཡིན་ན་ཡང་ཁྱོད་ཀྱིས་བདེན་ལུགས་
དམིགས་ཡུལ་དུ་བཞག་པ་དང་། ཁྱོད་ཀྱིས་རང་ལ་སེམས་པ་དྲང་མོ་ཞིག་དང་མི་ཚེ་ཆ་ཚང་
ཞིག་ཡོད་པར་རེ་བ་འཆང་བ་ཡིན་ན། ཁྱོད་ཀྱིས་གོང་གསལ་གྱི་མནོ་བསམ་དེ་རིགས་བཏང་
ཡོད་མིན་ནི་དེ་འདྲའི་གལ་ཆེན་པོ་ཞིག་ཏུ་མཐོང་གི་མེད། ཁྱོད་ཀྱིས་མནོ་བསམ་གཏོང་
བའི་གོ་རིམ་ཁྲོད་རང་གི་སེམས་རྒྱ་ཇེ་ཆེར་བཏང་སྟེ་བརྩེ་སེམས་མང་པོ་མང་པོ་ཞིག་ཤོང་བར་
145

རང་གི་འདོད་པ་ལྟར་གྱི་མི་ཞིག་བྱའོ། །
བྱས་ནས་སེམས་ནང་དུ་ཆགས་སྡང་དང་སྒེར་སེམས། ལེ་བདའ་སོགས་རྟེན་ས་མེད་པར་བཟོ་
དགོས། ཁྱོད་ཀྱིས་བརྩེ་བའི་སེམས་པ་ཞིག་གིས་སྲིད་པའི་བྱ་དངོས་ཡོད་རྒུ་སྐྱོང་དགོས། མེ་
ཏོག་སྣ་བརྒྱ་བཞད་ནས་ཞོགས་པའི་ཉི་འོད་ཀྱི་དྲོད་འཇམ་བསྡུ་ལེན་བྱེད་པར་འཕྲོག་རེས་
བྱེད་པ་ནང་བཞིན་ཁྱོད་ཀྱིས་ཀྱང་རང་གི་སེམས་ཀྱི་སྒོ་མོ་ཆེས་ཆེར་བརྒྱངས་ཏེ་བདེན་ལུགས་
ཀྱི་འོད་ཟེར་མཚམས་མེད་པར་ནང་དུ་འཕྲོས་ཡོང་བར་བྱེད་དགོས། ཕུགས་བསམ་གྱི་གཤོག་
པ་བརྐྱངས་ནས་འཕུར་རོགས་གནོངས་དང་། ཁྱོད་རང་ལ་འཇིགས་པ་ཅི་ཡང་ཡོད་མི་དགོས་
པར་བླ་ན་མེད་པའི་བྱ་དངོས་ཡོད་ཚད་ལ་སྨོན་སེམས་བཅངས་ཙམ་གྱིས་ཆོག ཁྱོད་ཀྱིས་རང་
གི་འཚོ་བ་དེ་མཚར་སྡུག་འོད་སྟོང་འབར་བ་དང་དྭངས་གཙང་རྙོག་འཛིང་མེད་པ། མཆོག་
གྱུར་ཁྱད་དུ་འཕགས་པ་ཞིག་ཏུ་གཏོང་འདོད་ན། དེ་ཡང་སྟོང་བསམ་ཙམ་མ་ཡིན་པར་མངོན་
འགྱུར་ཡོང་ཆོག་པར་ཡིད་ཆེས་བྱེད་དགོས། བདེན་ལུགས་མངོན་འགྱུར་ཡོང་ཐུབ་པར་ཡང་
ཁྱོད་ཀྱིས་ཡིད་ཆེས་བྱེད་དགོས། སེམས་ནང་དུ་དད་འདུན་འདི་དག་ཉར་བ་ཡིན་ན། ཁྱོད་
རང་མི་ཚེ་ཡི་རི་རྩེ་དེ་ལ་གང་མགྱོགས་ཀྱིས་བསླེབ་ངེས་རེད། གལ་སྲིད་དད་འདུན་འདི་
དག་མེད་ཚེ། ཁྱོད་རང་མུན་ནག་གི་ཀློང་ནས་མུ་མཐུད་དུ་ལག་སྙོབ་བྱས་ནས་སྡོད་དགོས་ལ།
སྨུག་སྤྲིན་གྱི་དབུས་ནས་མགོ་འཁོར་ཏེ་སྡོད་དགོས་ཡོད།
ང་ཚོར་དད་འདུན་དང་ཕུགས་བསམ་ཡོད་པ་ཡིན་ན། མཛེས་སྡུག་ཡིད་འོང་གི་ཉམས་
མྱོང་ཡོད་ངེས་པ་དང་མཐོང་རྒྱ་ཡང་ཆེ་རུ་སྐྱེད་ཐུབ། ཁྱོད་ཀྱིས་བླ་མེད་ཀྱི་བརྩེ་སེམས་དང་། བླ་
མེད་ཀྱི་དྲང་བདེན། བླ་མེད་ཀྱི་དྭངས་གཙང་། དེ་མིན་སྲིད་འདིའི་ཡོད་ཚད་གཡོལ་དུ་མེད་
པའི་ཆོས་ཉིད་རྟག་བརྟན་ཅན་བཅས་ལ་ངེས་ཤེས་འདྲོངས་པ་ཡིན་ན། ཁྱོད་ཀྱི་བདེ་སྐྱིད་
ཀྱི་བཞུར་རྒྱུན་ནི་དེ་བས་ཀྱང་རིང་ལ། ཁྱོད་ལ་དེ་བས་ཀྱང་ཞི་ཞིང་དུལ་བའི་སེམས་པ་ཞིག་
དབང་ངེས་རེད། འདས་ཟིན་པ་མཐའ་དག་ད་ནི་ཕྱིར་ལྡོག་ཏུ་མེད་ཅིང་སྲིད་འདིའི་ཡོད་རྒུ་
འགྱུར་ནས་གསར་པར་བརྗེ་ངེས། བདེན་རྫུན་གྱི་དབྱེ་བ་འབྱེད་དཀའ་བའི་མཐོང་ལམ་དུ།
146

●ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
དངོས་པོའི་འཇིག་རྟེན་འདིའི་ཕྱི་ངོས་སུ་བཀླུབས་ཡོད་པའི་སེང་རས་དེ་ནི་དེ་ལྟར་མཐུག་ཅིང་
བརྟོལ་དཀའ་བ་ཞིག་འདུག་པ་དང་། དེ་ལས་ལྡོག་སྟེ་བདེན་ལུགས་ཀྱི་བདེན་པ་མཐོང་ཚར་
བའི་མིག་དབང་ལ་མཚོན་ན་སེང་རས་དེ་ནི་དེ་ལྟར་སྲབ་ཅིང་བལྟས་ཙམ་གྱིས་ནང་ལོགས་
མཐོང་ཐུབ། གལ་སྲིད་སེང་རས་དེ་ཕར་བཤུས་པ་ཡིན་ན། བསམ་བློའི་འཇིག་རྟེན་ཞིག་མངོན་
པར་སྣང་ཡོང་བ་དང་། སྐབས་འདིར་དུས་ཚོད་སྐག་ནས་འགྲོ་བ་མེད་ཅིང་། ཁྱོད་རང་རྟག་
བརྟན་དུ་འགྱུར་ངེས། མ་རིག་པ་དང་འཆི་བ་ཡིས་ད་ནི་ཁྱོད་ལ་དངངས་འཚབ་དང་སྡུག་
བསྔལ་སྐྱེད་པར་མི་བྱེད་དེ། རྟག་པ་ཡིས་མི་རྟག་པར་ཁ་གཏད་གཅོག་ངེས་པར་མ་ཟད་ཁྱོད་
ལ་ནམ་ཡང་འཇིག་པ་མེད་པའི་སེམས་ཤིག་སྐྱེ་སྲིད་དོ། །
ཤེས་རབ་ཀྱི་སྐར་མ།
སྨག་སྟུག་པའི་མཚན་མོར།
སྐར་འོད་ཅི་ཡང་མེད་པའི་མཚན་མོར།
ཕིས་སི་རོ། ཁི་ལིས་ཞིས་ན། སྟོན་པ་བཅོམ་ལྡན་འདས། ཡེ་ཤུ་མ་ཤི་ཀ་བཅས།
སྐར་མ་ཤར་བ་བཞིན་སྐུ་བལྟམས་སོང་།
དེ་དག་གིས་ནམ་མཁའི་དབྱིངས་སུ་གཟིགས་ནས་རེ་ཞིང་སྒུག་ལ།
མཁས་མཛངས་ཅན་ལ་འདི་ལྟར་གསུངས་བྱུང་སྟེ།
བདེན་ལུགས་ཀྱི་རྒྱལ་པོ་འབྱོན་ལ་ཉེའོ་གསུངས།
དཀོན་མཆོག་འཁྲུངས་རབས་ཀྱི་སྐོར་ལ།
ཁོང་ཚོས་སྤྲོ་སེམས་འཁོལ་ནས་ལྐོག་གྱུར་གྱི་གཏམ་རྒྱུད་འཆད་བྱུང་།
གསང་བ་དང་ཁུ་སིམ་གྱི་གཞས་གཏོང་མཁན་ལ།
བརྩེ་སེམས་ཀྱིས་ཁེངས་ཤིང་།
147

རང་གི་འདོད་པ་ལྟར་གྱི་མི་ཞིག་བྱའོ། །
སེམས་པ་སྡུག་གིས་མནར་ཅིང་།
བློ་ཁ་ངལ་བས་དུབ་ཡོད།
སྐར་མ་ཡོད་ཚད་རབ་ཏུ་འཚེར་ཏེ།
ཁྱོད་ཀྱིས་མུན་པའི་མཚན་མོ་བརྒྱན་ཅིང་།
ཁྱོད་ཀྱིས་མཁས་པའི་བློ་སྒོ་ཕྱེས་སོང་།
དད་པའི་མཚན་མོར་རྐང་ངལ་གསོས་ནས་རྒྱང་གཟིགས་མཛད་ཅིང་།
ནོར་འཁྲུལ་དང་མཚམས་མེད་པར་འཐབ་རྩོད་བྱེད་པར་ཞེ་སུན་སྐྱེས་བྱུང་།
བསྐྱར་ཟློས་ཀྱི་དད་གུས་དང་བེད་མེད་ལ་ཞེ་སུན་སྐྱེས་བྱུང་།
དད་པ་ཡི་མཁྲེགས་འཛིན་ལ་ཞེ་སུན་སྐྱེས་བྱུང་།
བལྟས་བལྟས་རིག་རིག་ལ་ཁྱོད་རང་མཆོག་ཏུ་གྱུར་ཅིང་།
ཁྱོད་ཀྱིས་ཁོ་ཚོའི་ཡི་ཆད་ཀྱི་སྣང་བ་བཅོམ་སྟེ།
ཁོ་ཚོའི་མདུན་ཕྱོགས་ཀྱི་ལམ་བུ་འོད་ཀྱིས་གསལ་བར་བྱས།
ཁྱོད་ཀྱིས་ཡང་བསྐྱར་གཏན་དུ་བསླུ་བ་མེད་པའི་བདེན་ལུགས་ཀྱིས།
རྐང་ངལ་གསོས་ནས་རྒྱང་ལྟ་བྱེད་མཁན་གྱི་སེམས་པ་གསལ་བར་བྱས།
ཁྱོད་ལ་དགའ་མོས་བྱེད་མཁན་གྱི་མི་དེ་དག་གི་སེམས་པར།
ཁྱོད་ཀྱིས་སྤྲོ་སྣང་དང་བདེ་སྐྱིད་བསྟབས་པར་བྱེད་དེ།
ཞི་བདེ་ནི་སྡུག་བསྔལ་ལས་སྐྱེས་པའི་ཕྱིར་རོ། །
མཚན་མོར་ཁྱོད་རང་མཐོང་མཁན་གྱི་ངལ་དུབ་ཀྱི་འཁྱམ་ལྡོམ་པ་དེ་དག་ལ།
ཁྱོད་ཀྱིས་བདེ་ལེགས་སྒྲོན།
སེམས་གཏིང་ནས་བརྩེ་དུང་གི་འཕར་རྩའི་ལྡིང་འགྲོས་ཚོར་མཁན་གྱི་མི་དེ་དག་ལ།
148

ལེའུ་གསུམ་པ། སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཁྱོད་ཀྱིས་བདེ་ལེགས་སྒྲོན།
ང་ཚོས་དད་ཅིང་གུས་ལ་ལྷག་བསམ་རྣམ་དག་གིས།
ང་ཚོས་ཞི་ཞིང་གྲུང་ལ་སྤྲོ་སྣང་ཆེན་པོ་ཡིས།
ཁྱོད་ཀྱི་ཉམས་མྱོང་ལ་སློབ་སྦྱོང་བྱེད།
འཕགས་མཆོག་གི་མགོན་པོ།
མཆོག་གྱུར་གྱི་ཁི་ལིས་ཞིས་ན། སྟོན་པ་བཅོམ་ལྡན་འདས། ཡེ་ཤུ་མ་ཤི་ཀ
ཁོང་ཚོ་ནི་གནའ་བོའི་མཁའ་དབྱིངས་སུ་ལམ་ལམ་འཚེར་བའི།
སྐར་མ་འོད་ཆེན་རེ་རེ་ཅིས་མ་ཡིན།

རང་གི་འདོད་པ་ལྟར་གྱི་མི་ཞིག་བྱའོ། །
བདག་ཉིད་དང་བདེན་ལུགས་ཀྱི་འཐབ་རྩོད།
འགྲོ་བ་མིའི་རིགས་ཀྱི་བླ་སྲོག་གི་གཡུལ་ས་རུ། སེམས་ལ་གཙོ་སྐྱོང་བྱེད་པའི་དབང་ཆ་
འཕྲོག་རྩོད་བྱེད་མཁན་གཉིས་ཡོད་པ་སྟེ། དེ་ལས་གཅིག་ནི་རང་ལྟ་མཆོག་འཛིན་བྱེད་མཁན་
གྱི་བདག་ཉིད་ཡིན་པ་དང་། དེ་ལ"འཛམ་གླིང་གི་རྒྱལ་སྲས”ཞེས་ཀྱང་འབོད། ཅིག་ཤོས་
དེ་ནི་བདེན་ལུགས་ཡིན་པ་དང་དེ་ལ"དཀོན་མཆོག་གི་ཡབ"ཅེས་ཀྱང་འབོད། བདག་ཉིད་
ནི་གཅུན་སྡོམ་མེད་ཅིང་སྤྲོ་སེམས་འཁོལ་ལ་ང་རྒྱལ་ཆེ་བ་དང་། འདོད་ཆགས་དང་གྲགས་
འདོད། དེ་མིན་རང་གི་བསམ་ཚུལ་ལྟར་ཡོང་བ་ཞིག་ཡིན། དེ་ལས་ལྡོག་སྟེ་བདེན་ལུགས་ནི་
ཁེངས་སྐྱུང་དང་ཉམ་ཆུང་ཡིན་པ་དང་། དེ་ནི་ངང་རྒྱུད་རིང་ལ། དྭངས་ཤིང་གཙང་བ་དང་།
གཏོང་ཕོད་ཆེ་ལ་བརྩེ་སེམས་ཀྱིས་ཁེངས་ཡོད་པ་ཞིག་རེད།
བདག་ཉིད་དང་བདེན་ལུགས་གཉིས་ཀྱིས་འཐབ་རྩོད་བྱེད་སའི་སེམས་པ་རེ་རེ་ནི་ཡང་
ན་རང་ལྟ་མཆོག་འཛིན་གྱི་བདག་ཉིད་ཀྱི་རང་བཞིན་ཅན་ཡིན་ལ། ཡང་ན་བདེན་ལུགས་ཀྱི་
བདག་ཉིད་ཀྱི་རང་བཞིན་ཅན་དུ་གཏོགས་པ་རེད། དེ་ནི་འཐབ་མོ་པ་ཞིག་དམག་དཔུང་ཁག་
གཉིས་སུ་མི་གཏོགས་པ་བཞིན་དབྱེ་བའི་ས་མཚམས་གསལ་བོ་ཡིན། དེར་བརྟེན།བདག་ཉིད་
དང་བདེན་ལུགས་གཉིས་ཕྱེད་ཕྱེད་ཡིན་པའི་གནས་ཚུལ་ནི་ཐོན་མི་སྲིད། སངས་རྒྱས་ཀྱིས་
ཀྱང་འདི་ལྟར་གསུངས་ཡོད་དེ། བདག་དང་བདེན་པ་ཉིད་གཉིས་ཀ་ཡོད་པ་སྟེ། བདག་ཉིད་
ཡོད་སར་བདེན་ལུགས་ཡོད་མི་སྲིད་ལ། བདེན་ལུགས་ཡོད་སར་བདག་ཉིད་ཟེར་བ་ཡང་ཡོད་
150

●ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
མི་སྲིད་གསུངས། ཡེ་ཤུ་མ་ཤི་ཀ་ཡིས་གསུངས་རྒྱུར། མི་སུས་ཀྱང་བདག་པོ་གཉིས་ལ་ཞབས་
ཏོག་སྒྲུབ་མི་ཐུབ་སྟེ། དེ་ནི་ཁོ་རང་ཡང་ན་བདག་པོ་གཅིག་ལ་སྡང་ཞིང་ཅིག་ཤོས་ལ་དགའ་
ངེས་པ་དང་། ཡང་ན་ཁོ་བདག་པོ་གཅིག་ལ་བློ་དཀར་ཞིང་ཅིག་ཤོས་དེ་ལ་སྣང་མེད་བྱེད་ངེས་
རེད། ཁྱོད་ཀྱིས་དུས་གཅིག་ཏུ་དཀོན་མཆོག་དང་འདོད་ལྷ་གཉིས་ལ་མཆོད་པ་བྱེད་མི་སྲིད།
བདེན་ལུགས་ནི་དེ་ལྟར་སྟབས་བདེ་ཞིང་དེ་ལྟར་བརྟན་ཅིང་འགྱུར་བ་མེད་ལ། ཕྱིར་
བཤོལ་ཅི་ཡང་མི་བྱེད་པ་ཞིག་ཡིན་པར་བརྟེན། དེ་ལ་རྙོག་འཛིང་དང་ཀྱག་ཀྱོག ཚོད་འཛིན་
སྣ་ཚོགས་ཅི་ཡང་ཡོད་མི་རུང་བ་ཞིག་ཡིན། བདག་ཉིད་ཟེར་བ་ནི་གྲུང་ཞིང་ལྐོག་གཡོ་ཅན་
ཞིག་ཡིན་ལ། འདོད་ཆགས་ཀྱི་དབང་དུ་གྱུར་ཡོད་པར་བརྟེན། དེས་ཀྱག་ཀྱོག་དང་ཚོད་འཛིན་
བྱེད་པའི་རྒྱུ་རྐྱེན་དག་ལ་གུ་ཡངས་བླ་ལྷག་ཏུ་བྱེད་ཐུབ། བསླུ་བྲིད་ཐེབས་པའི་བདག་ཉིད་ཀྱི་
བློ་ངོར། ཁོས་རང་གི་མི་ཆོས་ཐད་ཀྱི་འདོད་ཆགས་ཚང་མ་ཚིམ་པར་བྱེད་ཐུབ་པ་དང་། དུས་
མཚུངས་སུ་བདེན་ལུགས་ཀྱང་དབང་བར་བྱེད་ཐུབ་པར་སྙམ་ཡོད། ཡིན་ན་ཡང་། བདེན་
ལུགས་ལ་ལྷག་བསམ་ཆེ་བའི་མི་ཡིས་བདེན་ལུགས་ལ་གུས་པའི་རིན་དོད་ནི་བདག་ཉིད་བློས་
གཏོང་དགོས་རྒྱུ་དེ་ཡིན་པར་མ་ཟད། རང་གིས་རང་ལ་གཅུན་སྡོམ་མཚམས་མེད་དུ་བྱས་ཏེ་
རང་ཉིད་འཇིག་རྟེན་གྱི་མི་ཆོས་ཕལ་བ་དང་སྒེར་འཛིན་བདག་འཛིན་དང་རིང་དུ་འབྲལ་
བར་བྱེད་དགོས།
ཁྱོད་ཀྱིས་བདེན་ལུགས་ངོ་ཤེས་ནས་དེ་རང་ལ་དབང་བར་མི་འདོད་དམ། དེ་འདྲ་ཡིན་
ན་ཁྱོད་ཀྱིས་རིན་དོད་ཅི་ཞིག་འབུལ་བར་གྲ་སྒྲིག་གང་ལེགས་བྱེད་དགོས་པར་མ་ཟད། དངོས་
པོ་མང་པོ་ཞིག་ལ་བདག་འཛིན་འདོར་དགོས་ཏེ། རྒྱུ་མཚན་ནི་བདག་ཉིད་ཟེར་བའི་རྗེས་ཤུལ་
གཙང་མར་ཡལ་ཚར་རྗེས། བདེན་ལུགས་ཀྱིས་གཞི་ནས་རླབས་ཆེ་བའི་རང་བཞིན་མངོན་
པར་བྱེད་པ་རེད།
བདག་ཉིད་ནི་བདེན་ལུགས་ཁས་མི་ལེན་པ་དེ་ཡིན་ཞིང་། བདེན་ལུགས་ཀྱིས་ཀྱང་
151

རང་གི་འདོད་པ་ལྟར་གྱི་མི་ཞིག་བྱའོ། །
བདག་ཉིད་ཁས་མི་ལེན། བདག་ཉིད་མེད་པར་གྱུར་པ་ཡིན་ན། ཁྱོད་རང་གཞི་ནས་བདེན་
ལུགས་ཀྱི་ཁྲོད་དུ་བསྐྱར་གསོན་འབྱུང་ངེས། གལ་ཏེ་ཁྱོད་ཀྱིས་བདག་ཉིད་མཁྲེགས་འཛིན་
བྱས་པ་ཡིན་ན། བདེན་ལུགས་ཁྱོད་དང་རིང་དུ་བྲལ་འགྲོ་བ་རེད།
ཁྱོད་ཀྱིས་བདག་ཉིད་མཁྲེགས་འཛིན་བྱེད་པའི་སྐབས་སུ། ཁྱོད་ཀྱི་མི་ཚེའི་བཤུལ་ལམ་
དུ་དཀའ་ཚེགས་དང་མཚམས་མེད་པའི་སྡུག་བསྔལ། སྐྱོ་གདུང་། རེ་ཆད་སོགས་ཡོད་ངེས།
བདེན་ལུགས་རྒྱུན་འཁྱོངས་བྱ་རྒྱུ་དེ་འདྲའི་དཀའ་མོ་ཞིག་མ་ཡིན་ཏེ། གལ་སྲིད་ཁྱོད་ཀྱིས་
བདེན་ལུགས་རྒྱུན་འཁྱོངས་བྱས་པ་ཡིན་ན་སྐྱོ་གདུང་དང་རེ་ཆད་ཁྱོད་དང་རིང་དུ་འབྲལ་
ངེས་རེད།
བདེན་ལུགས་མ་གཞི་ནས་གང་ཞིག་ཏུ་མི་མངོན་པར་སྐུང་བསྡད་མེད་དེ། དེ་རང་རྒྱུན་
པར་མི་རྣམས་ཀྱིས་ཕྱིར་འདོན་བཞིན་ཡོད་ཅིང་། གསལ་ཐག་ཆོད་ཤ་སྟག་རེད། ཡིན་ན་
ཡང་མིག་རྒྱང་ཐུང་ཞིང་བློ་ཕུག་ཐུང་བའི་མི་ཡིས་བདེན་ལུགས་ཡོད་པ་ཚོར་མི་ཐུབ། བདེན་
ལུགས་ཀྱི་འོད་སྣང་གང་སར་འཕྲོས་ཡོད་ན་ཡང་། བདག་ཉིད་འདུ་ཤེས་ཀྱིས་གཅུན་སྡོམ་བྱས་
ཡོད་པའི་མི་ཡིས་ནི་མཐོང་ཐུབ་ཀྱི་མེད།
བདེན་ལུགས་ནི་སྟོང་ཁམས་ཆེན་མོའི་དབུས་ཀྱི་དངོས་ཡོད་ཀྱི་གཞི་གྲུབ་ཅིག་ཡིན་པ་
དང་། འགྲོ་བ་མིའི་རིགས་ཀྱི་ནང་ཁུལ་གྱི་འཆམ་མཐུན་ཡིན་ལ། ཆ་ཡོངས་སུ་རྫོགས་པའི་
དྲང་བདེན་དང་རྟག་བརྟན་གྱི་བརྩེ་བ་དེ་རེད། བདེན་ལུགས་ལ་ཁ་སྣོན་གྱི་ཆ་རྐྱེན་ཅི་ཡང་
མི་མཁོ་ཞིང་། བདེན་ལུགས་ཀྱི་ཕྱོགས་ནས་ཅི་ཞིག་འཕྲོག་ཅིང་ཁ་ཁར་དབྱེ་རྒྱུ་ཅི་ཡང་མེད།
བདེན་ལུགས་མི་སུ་དང་གང་ལ་ཡང་རེ་མི་དགོས་ན་ཡང་། མི་སུ་ཡིན་ཡང་བདེན་ལུགས་ལ་
བརྟེན་དགོས་ཀྱི་ཡོད། ཁྱོད་ཀྱིས་བདག་ཉིད་ཀྱི་མིག་ཟུང་གིས་བདེན་ལུགས་ལ་ལྟ་ཞིབ་བྱེད་
སྐབས། ཁྱོད་ཀྱིས་དེ་ཡི་མཛེས་པ་ཚོར་མི་སྲིད། གལ་སྲིད་ཁྱོད་ཀྱིས་གྲགས་འདོད་དང་རང་
འདོད་ཁོ་ན་བྱས་པ་ཡིན་ན། སྲིད་པའི་བྱ་དངོས་ཡོད་རྒུར་རང་སྒེར་གྱི་ཁ་དོག་གིས་ཀླུབ་པར་
152

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
བྱེད་ངེས། གལ་སྲིད་ཁྱོད་ཀྱི་འདོད་པ་ཚིམ་རྒྱུ་མེད་ན། ཁྱོད་ཀྱི་སེམས་པ་འདོད་སྲེད་ཀྱི་ས་
རྡུལ་གྱིས་གཡོགས་ཏེ། ཁྱོད་ཀྱིས་སྲིད་པའི་བྱ་དངོས་ཡོད་ཚད་ལ་ལྟ་སྐབས་ཚང་མ་ཡོན་པོར་
མཐོང་ངེས། གལ་སྲིད་ཁྱོད་རང་རྒོད་ལ་ཤོར་ནས་གཅུན་སྡོམ་ཅི་ཡང་མེད་ཅིང་། སྒེར་གཅོད་
ཁོ་ན་བྱེད་མཁན་ཞིག་ཡིན་ཚེ། ཁྱོད་ལ་མཚོན་ནས་བཤད་ན་རང་གི་ལྟ་ཚུལ་དེ་བླ་ན་མེད་
ཅིང་འགངས་ཆེ་བར་མཐོང་བ་ལས། སྟོང་བའི་ཁམས་སུ་བྱ་དངོས་གཞན་ཅི་ཡང་མིག་ནང་
དུ་ཡོད་པ་མ་རེད།
བདག་ཉིད་གཙིགས་འཛིན་བྱེད་དམ་ཡང་ན་བདེན་ལུགས་གཙིགས་འཛིན་བྱེད་པར་
སྔོན་ལ་རང་སེམས་ལ་གསལ་འདེབས་བྱེད་པའི་གཤིས་ཀ་ནི་ཁེངས་སྐྱུང་ཟེར་བ་དེ་ཡིན།
གྲགས་འདོད་དང་མཁྲེགས་འཛིན། རང་གཙོར་འཛིན་བྱེད་པ་དང་རིང་དུ་བྲལ་བར་མ་ཟད།
རང་གི་ལྟ་ཚུལ་ནི་ཆུ་གཏེར་ཆེན་པོའི་འཇིངས་ཀྱི་ཆུ་ཐིགས་ཙམ་དུ་འདོད་དེ། གཤིས་ཀ་འདི་
རིགས་ནི་ཁེངས་སྐྱུང་ཟེར་བ་དེ་ཡིན།
བདག་གི་འདུ་ཤེས་ཅན་གྱི་མི་དེས་ནི་རང་གི་ལྟ་ཚུལ་དེ་བདེན་ལུགས་སུ་བརྩི་བ་དང་
གཞན་གྱི་ལྟ་བ་དག་ནོར་འཁྲུལ་དུ་མཐོང་གི་ཡོད་པ་རེད། ཡིན་ན་ཡང་། བདེན་ལུགས་ལ་
ལྷག་བསམ་དཀར་བའི་ཁེངས་སྐྱུང་ཅན་གྱིས་ནི་ལྟ་བ་དང་བདེན་ལུགས་ལ་བརྡར་ཤ་གཅོད་
ཤེས་པར་བརྟེན། ཁོ་ཚོས་མི་ཚང་མ་དགེ་སེམས་ཅན་དུ་མཐོང་ཞིང་། རང་གི་ལྟ་ཚུལ་གྱིས་
མི་གཞན་གྱི་ལྟ་ཚུལ་ལ་ཁ་གཏད་གཅོག་པར་མི་བྱེད་པར་དེ་ལས་ལྡོག་སྟེ་རང་ཚད་མར་
འཛིན་པའི་ལྟ་ཚུལ་དོར་ནས་བདེན་ལུགས་ཀྱི་བསམ་བློ་མངོན་པར་བྱེད་དེ། རྒྱུ་མཚན་ནི་
བདེན་ལུགས་ཀྱི་ངོ་བོ་ནི་སྨྲ་བསམ་བརྗོད་པར་འདས་ན་ཡང་ལག་ལེན་དུ་བསྟར་ཐུབ་པ་ཞིག་
ཡིན་པས་སོ། །མི་ཞིག་གིས་དགེ་བའི་ལས་ཀ་ཇི་ལྟར་མང་པོ་སྒྲུབ་པ་ཡིན་ན། དེར་དབང་
བའི་བདེན་ལུགས་ཀྱང་དེ་བས་ཀྱང་མང་ངོ་། །
འགྲོ་བ་མིའི་རིགས་ནི་འགལ་བ་ཛ་དྲག་ཅན་གྱི་གནས་སུ་གྱར་སླ་ཞིང་། ཁོ་ཚོས་ད་དུང་
153

རང་གི་འདོད་པ་ལྟར་གྱི་མི་ཞིག་བྱའོ། །
གླེན་རྨོངས་ཀྱིས་དེ་ནི་བདེན་ལུགས་ལ་སྲུང་སྐྱོབ་བྱེད་བཞིན་ཡོད་པར་འདོད་ཀྱི་ཡོད། དོན་
དངོས་སུ། དངོས་ཡོད་འཚོ་བའི་ཁྲོད་དུ་ཁོ་ཚོས་རང་རང་གི་ཁེ་ཕན་དང་ལྟ་བ་ཉི་ཚེ་བ་དེ་
སྲུང་སྐྱོབ་བྱེད་པ་ལས་མ་འདས། རང་གཙོར་འཛིན་གྱི་མིས་ནི་དུས་ནམ་ཡང་མི་གཞན་ལ་
རྒོལ་རྡུང་བྱེད་ཅིང་། བདེན་ལུགས་ཀྱི་ཕྱི་རྗེས་འབྲངས་མཁན་ནི་རང་གིས་རང་ཉིད་ནོར་
ཡོད་པ་སྒྲུབ་པར་མཁས། བདེན་ལུགས་ནི་རྟག་ཏུ་བརྟན་ཅིང་དུས་གཏན་དུ་འགྱུར་བ་མེད་པ་
དང་དེ་ཁྱོད་དང་ང་ཡི་ལྟ་ཚུལ་ལ་འབྲེལ་བ་མེད་པར་སྒེར་ཚུགས་སུ་གནས་ཡོད་པ་ཞིག་རེད།
ང་ཚོ་བདེན་ལུགས་དང་ཉེ་བར་བཅར་ཆོག་ལ། ཡང་བདེན་ལུགས་དང་འབྲེལ་མེད་དུ་སྒེར་
ཚུགས་སུ་གནས་ཀྱང་ཆོག ཡིན་ན་ཡང་བདེན་ལུགས་ལ་རྒོལ་རྡུང་བྱས་པ་ཡིན་ན་མཇུག་
འབྲས་ནི་ངོ་ཚ་རང་ཉོ་བྱེད་པ་ཁོ་ན་ཡིན།
སེམས་ནང་དུ་རང་ལྟ་མཆོག་འཛིན་དང་། འདོད་ཆགས། ང་རྒྱལ། ལེ་བདའ་སོགས་
ཀྱིས་ཁེངས་ཡོད་པའི་མི་ཡིས་རང་གི་དད་པ་དང་རྩ་དོན་སོགས་ནི་བདེན་ལུགས་སུ་འདོད་
ཅིང་། གཞན་གྱི་དད་པ་ནི་ནོར་འཁྲུལ་དུ་མཐོང་བཞིན་ཡོད། དེར་མ་ཟད། ཁོ་ཚོས་སྤྲོ་སེམས་
འཁོལ་བའི་ངང་མི་གཞན་རང་གི་དད་པའི་རྗེས་སུ་འབྲང་བར་བསླབ་བྱ་གཏོང་བཞིན་ཡོད།
དོན་དངོས་སུ་དད་པ་གཅིག་མ་གཏོགས་མེད་དེ། དེ་ནི་བདེན་ལུགས་ཡིན། ནོར་འཁྲུལ་ཡང་
གཅིག་མ་གཏོགས་མེད་དེ།དེ་ནི་བདག་ཉིད་ཡིན། བདེན་ལུགས་ནི་དོན་དམ་པའི་དད་པ་ཞིག་
མ་ཡིན་པར་སྒེར་སེམས་མེད་ཅིང་ཁྱད་དུ་འཕགས་ཤིང་རེ་གཞག་གིས་ཁེངས་པའི་སེམས་
ཤིག་ཡིན། བདེན་ལུགས་ཅན་གྱི་མི་ནི་གཞན་དང་ཞི་མཐུན་མཉམ་གནས་ཡོང་ཐུབ་པར་མ་
ཟད། བརྩེ་སེམས་ཅན་ཡོད་ཚད་ལ་སེམས་ནས་ཁས་ལེན་སྟེར་བཞིན་ཡོད།
གལ་ཏེ་ཁྱོད་ཀྱིས་ཁུ་སིམ་མེར་རང་གི་བསམ་སྦྱོར་གཉིས་ལ་ཕྱིར་རྟོག་བྱས་ན། རང་ཉིད་
དོན་དམ་དུ་བདེན་པའི་བུ་ཆུང་ཡིན་ནམ་ཡང་ན་རྨོངས་འཐོམ་གྱིས་བདག་གི་རྗེས་འབྲངས་
མཁན་ཡིན་མིན་ལས་སླ་མོར་རྟོགས་ཡོང་ངེས། ཁྱོད་ཀྱི་ནང་སེམས་སུ་དོགས་པ་དང་། ཞེ་
154

ལེའུ་གསུམ་པ། སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
སྡང་། ཕྲག་དོག འདོད་ཆགས། ང་རྒྱལ་བཅས་སྐྱེ་བཞིན་ཡོད་དམ། ཡང་ན་ཁྱོད་རང་དེ་
དག་ལ་ཞེ་ནས་མི་དགའ་ཞིང་སྐྱུག་མེར་ལངས་བཞིན་ཡོད་དམ། གལ་ཏེ་ཁྱོད་རང་སྔ་མ་དེར་
གཏོགས་ན་ཁྱོད་ཀྱིས་ཅི་ཞིག་ལ་དད་པ་བྱེད་བཞིན་ཡོད་ན་ཡང་ཁྱོད་རང་ནི་བདག་གི་རང་
བཞིན་ཅན་གྱི་མི་ཞིག་ཡིན། གལ་ཏེ་ཁྱོད་རང་ཕྱི་མ་དེ་རིགས་ལ་གཏོགས་ན། ཁྱོད་ནི་བདེན་
ལུགས་ཐོབ་མཁན་འདེམས་སྒུག་གི་མི་དེ་ཡིན་པ་དང་ཕྱི་ཚུལ་ནས་བལྟས་ན་ཁྱོད་ལ་དད་པ་
ཅི་ཡང་མེད་པ་ལྟར་དུ་སྣང་ན་ཡང་དེ་བཞིན་ཡིན། ཁྱོད་རང་འགྱུར་བ་སྐྱེན་ཞིང་རང་དོན་
གཙིགས་འཛིན་བྱེད་པ་དང་། རང་སྣང་གང་ཤར་དང་རང་ཉིད་གཙོ་བོ་བྱེད་མཁན་ཞིག་ཡིན་
ནམ། ཡང་ན་གཤིས་རྒྱུད་འཇམ་ཞིང་སྤྱོད་ལམ་ལེགས་ལ་སྒེར་སེམས་མེད་པ་དང་། རང་
སྣང་གང་ཤར་བྱེད་པ་ལ་མཐའ་གཅིག་ཏུ་ངོ་རྒོལ་བྱེད་ཅིང་རང་ཉིད་བློས་གཏོང་བྱེད་པར་མོས་
མཁན་ཞིག་ཡིན། གལ་ཏེ་ཁྱོད་རང་སྔ་མ་དེ་ཡིན་ན་ཁྱོད་ནི་བདག་གི་རང་བཞིན་ཅན་གྱི་མི་
ཞིག་ཡིན་ལ། གལ་ཏེ་ཁྱོད་རང་ཕྱི་མ་དེ་ཡིན་ན་ཁྱོད་ནི་བདེན་ལུགས་ཅན་གྱི་མི་ཞིག་ཡིན།
ཁྱོད་ཀྱིས་གསེར་དངུལ་འཐོབ་པར་ཧུར་བརྩོན་བྱེད་བཞིན་ཡོད་དམ། ཁྱོད་ཀྱིས་བདག་ཉིད་
ཀྱི་ཆེད་དུ་འཐབ་རྩོད་བྱེད་བཞིན་ཡོད་དམ། ཁྱོད་རང་དབང་ཆ་ལ་སེམས་པ་ཤོར་བཞིན་ཡོད་
དམ། ཁྱོད་ཀྱིས་མི་གཞན་གྱིས་རང་ལ་གཟེངས་བསྟོད་བྱེད་པར་རེ་བཞིན་ཡོད་དམ། ཡང་ན།
ཁྱོད་ཀྱིས་རྒྱུ་ནོར་ལ་འབད་རྒྱུ་དོར་ཡོད་དམ། ཁྱོད་ཀྱིས་འཐབ་རྩོད་ཡོད་ཚད་བསྐྱུར་ཡོད་དམ།
ཁྱོད་རང་འཁོས་ཆུང་གི་གོ་གནས་སུ་བསྡད་དེ་མི་གཞན་གྱིས་མཉམ་འཇོག་མི་བྱེད་པའི་ཚུལ་
ལ་ཡིད་ཚིམ་ངེས་སམ། ཁྱོད་ཀྱིས་ད་ནི་རང་ཉིད་གླེང་བ་དང་རང་ལ་བསྟོད་བསྔགས་བྱེད་རྒྱུ་
འདོར་སྲིད་དམ། གལ་ཏེ་ཁྱོད་རང་སྔ་མའི་རིགས་སུ་གཏོགས་ན། ཁྱོད་ཀྱིས་རང་ཉིད་དཀོན་
མཆོག་ལ་དད་གུས་ཡོད་པར་བསམ་ན་ཡང་། ཁྱོད་ནི་བདག་ཉིད་ཀྱི་རང་བཞིན་ཅན་དུ་
གཏོགས། གལ་ཏེ་ཁྱོད་ནི་ཕྱི་མའི་རིགས་སུ་གཏོགས་པ་ཡིན་ན། ཁྱོད་ཀྱིས་དད་མོས་ཀྱི་སྐོར་
ཅི་ཡང་མི་གླེང་ན་ཡང་ཁྱོད་ཀྱི་ཀུན་སློང་ནི་རྣམ་པར་དག་ཅིང་བླ་ན་མེད་པ་ཞིག་ཡིན་ངེས།
155

རང་གི་འདོད་པ་ལྟར་གྱི་མི་ཞིག་བྱའོ། །
མི་རྣམས་ནོར་འཁྲུལ་དང་བདག་ཉིད་ཀྱི་གོལ་ལམ་དུ་གྱར་དུས།"མཆོག་གྱུར་བལྟམས་
པར་གྱུར་པ”དང་། མཆོག་གྱུར་གྱི་གནས་བབ་དང་བདེན་ལུགས་བརྗེད་པར་འགྱུར་ངེས། ཁོ་
ཚོས་ཚད་གཞི་གཅིག་བཟོས་ཏེ་ཕན་ཚུན་ལ་དཔྱད་བསྡུར་བྱེད་སྲིད་པར་མ་ཟད་ཁོ་ཚོ་རང་
ཉིད་ཀྱི་དད་མོས་དང་ལེན་དང་རྒྱུན་འཁྱོངས་བྱེད་སྲིད། དེར་བརྟེན་མི་རྣམས་ཀྱིས་རང་
ཉིད་དང་མི་གཞན་གྱི་བར་དུ་དབྱེ་བ་བཀར་ནས་དེ་ལ་བརྟེན་ནས་རྫོགས་རྒྱུ་མེད་པའི་དགྲར་
འཛིན་དང་འཐབ་རྩོད། སྡུག་བསྔལ། སྐྱོ་གདུང་བཅས་འབྱུང་བཞིན་ཡོད་པ་རེད།
བརྩེ་ལྡན་གྱི་ཀློག་པ་པོ་ལགས། ཁྱོད་ཀྱིས་རང་ཉིད་ལ་བདེན་ལུགས་རྣལ་མ་ཞིག་ཐོབ་པར་
རེ་སྒུག་བྱེད་སྲིད་དམ། དེས་ན་ཐབས་ལམ་གཅིག་མ་གཏོགས་མེད་དེ། དེ་ནི་བདག་ཉིད་མེད་
པར་བཟོ་དགོས་པ་དེ་ཡིན། སྔོན་ཆད་ཁྱོད་རང་ལ་ཡོད་པའི་གཟུགས་ཀྱི་འདོད་པ་དང་། ཟས་ཀྱི་
འདོད་པ། རེ་བ། ལྟ་བ། ཐ་སྙད་དང་ཕྱོགས་ལྷུང་ཚང་མ་ཡང་རྒྱང་དུ་སྤྱུགས་ཏེ། དེ་དག་ཁྱོད་
ཀྱི་རྐང་ལག་འཆིང་བྱེད་ཀྱི་སྒྲོག་ཏུ་མི་འགྱུར་བར་བྱས་ཚེ། བདེན་ལུགས་ངེས་པར་དུ་ཁྱོད་
ལ་དབང་བར་འགྱུར་ངེས་རེད། ད་ནི་རང་གི་དད་མོས་ཀྱིས་མི་གཞན་གྱི་དད་མོས་ཀྱི་ཚབ་
མི་བྱེད་པར། ཁེངས་སྐྱུང་དང་དགེ་བ་སྒྲུབ་དགོས་པ་རེད། ད་ནི་འཐབ་རྩོད་དང་སྡུག་བསྔལ་
མཚམས་མེད་དུ་སློང་བར་བྱེད་པའི་ལྟ་བ་དེ་རིགས་མཁྲེགས་འཛིན་མི་བྱེད་ཅིང་། ཁྱོད་ཀྱིས་
དད་པའི་སྐྱབས་མགོན་དེ་ནི་འཇིག་རྟེན་འདིའི་སྐྱབས་མགོན་ཉག་གཅིག་ཡིན་ལ། གཞན་
གྱིས་ལྷག་བསམ་རྣམ་དག་གིས་དད་པའི་སྐྱབས་མགོན་དེ་ནི་གླེང་རིན་ཅི་ཡང་མེད་པ་ཞིག་ཏུ་
འདོད་མི་རུང་། ཁྱོད་ཀྱིས་མཆོག་གྱུར་གྱི་ལམ་ཞིག་ཧུར་ཐག་གིས་འཚོལ་དགོས་པ་དང་། དེ་
ལྟར་བྱས་ན་ཁྱོད་ཀྱིས་འཕགས་མཆོག་གི་མི་རེ་རེ་ཡང་འགྲོ་བ་མིའི་རིགས་ཀྱི་སྐྱབས་མགོན་
ཡིན་པའི་ངེས་ཤེས་རྙེད་སྲིད།
བདག་ཉིད་འདོར་དགོས་ན་ཕྱི་རོལ་གྱི་བྱ་དངོས་འདོར་དགོས་པར་མ་ཟད། ད་དུང་ནང་
སེམས་ཀྱི་སྡིག་ཉེས་དང་ནོར་འཁྲུལ་ཡང་འདོར་དགོས། ཚུལ་འདི་སྒྲུབ་དགོས་ན། ང་ཚོས་
156

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
རྒྱན་གོས་འཕྱོར་པོ་ཕར་གཡུགས་དགོས་པ་དང་། རྒྱུ་དང་འབྱོར་པ་འདོར་དགོས་པ། ཡང་ན་
ཞིམ་མངར་གྱི་བཟའ་བཏུང་རིགས་ཤིག་གཅོད་དགོས་པ་མ་ཡིན་ལ། སྐད་ཆ་ཚུལ་ལྡན་ལབ་
དགོས་པ་ཡང་མ་ཡིན་ཏེ། འདི་ཚང་མས་བདེན་ལུགས་མཚོན་གྱི་མེད། ང་ཚོས་གྲགས་འདོད་
དང་རྒྱུ་ནོར་གྱི་འདོད་པ་འདོར་དགོས་ལ། གཟུགས་སྒྲ་དྲི་རོ་རེག་བྱ་ཡི་འདོད་པ་སྤོང་དགོས་
ཤིང་། ཞེ་སྡང་དང་འཐབ་རྩོད། ལེ་བདའ། བདག་འཛིན་སོགས་ཕར་གཡུགས་ཏེ། སེམས་
ཁམས་བདེ་ཞིང་བག་ལྷོད་ལ་དྭངས་ཤིང་གཙང་བ་ཞིག་ཏུ་སྒྱུར་དགོས་ཀྱི་ཡོད། འདི་དག་སྒྲུབ་
ཐུབ་པ་ཡིན་ན། ཁྱོད་ཀྱིས་གཞི་ནས་བདེན་ལུགས་རྙེད་ཐུབ་པ་རེད། ཁྱོད་རང་ཕྱི་རོལ་གྱི་
འཇིག་རྟེན་དང་རིང་དུ་བྲལ་ཏེ། ནགས་ཚལ་སྟུག་པོའི་གསེང་གི་བྲག་ཁུང་ཞིག་ཏུ་བསྡད་ན་
ཡང་། ཁྱོད་ཀྱི་རང་དོན་སྒེར་འཛིན་གྱི་གཤིས་ཀ་དེ་དག་ཁྱོད་དང་སྔར་བཞིན་འགྲོགས་ནས་
ཡོད་དེ། ཁྱོད་ཀྱིས་བདག་འཛིན་འདོར་མ་ཐུབ་ཚེ། སྔར་བཞིན་དཀའ་ཁག་ལ་འཕྲད་སྐབས་
ཀྱང་ཁྱོད་ཀྱི་རླབས་ཆེན་དེ་མངོན་མི་ཐུབ། ཁྱོད་ཀྱིས་རང་ཉིད་ཅི་འདྲ་ཞིག་ཡིན་པ་དེ་ལྟར་
རྒྱུན་འཁྱོངས་བྱས་ཏེ། རང་གིས་སྒྲུབ་འོས་པའི་དོན་སྒྲུབ་པ་དང་། ཁྱོད་རང་གི་སེམས་གཏིང་
གི་འཇིག་རྟེན་དེ་ལ་གྱེས་ཕྱག་ཞུས་ཆོག ཁྱོད་ཀྱི་ལུས་པོ་དེ་འཇིག་རྟེན་མི་ཡུལ་དུ་གནས་
ན་ཡང་སེམས་ནང་དུ་ཕལ་བའི་བྱ་དངོས་དག་མེད་པ་ཡིན་ན། དེ་ནི་བླ་ན་མེད་པའི་བསམ་
བློའི་ཆུ་ཚད་ཅིག་ཏུ་བསླེབས་པ་ཡིན་པ་དང་། ཆུ་ཚད་འདི་རིགས་ལ་བསླེབས་ཚེ་ཁྱོད་རང་
ལ་གཞི་ནས་དོན་དམ་གྱི་ཞི་བདེ་ཞིག་འཐོབ་སྲིད་པ་དང་། གཞི་ནས་རླབས་ཆེན་གྱི་རྒྱལ་ཁ་
ཞིག་ལེན་ཐུབ་པ་རེད། བདག་ཉིད་འདོར་བར་བྱེད་པ་ནི་བདེན་ལུགས་ཀྱི་ཕྱོགས་སུ་སྐྱོད་དུས་
ངེས་པར་དུ་བརྒྱུད་དགོས་པའི་ལམ་ག་ཡིན་ཏེ། དེར་བརྟེན།
ཁྱོད་རང་ལམ་འདི་ནས་འགྲོ་རོགས་ཞུ།
ལམ་འདིར་ཞེ་སྡང་མེད་ལ། འདོད་ཆགས་མེད་ཅིང་། མགོ་བསྐོར་ཡང་མེད།
157

རང་གི་འདོད་པ་ལྟར་གྱི་མི་ཞིག་བྱའོ། །
ཁྱོད་རང་ལམ་འདི་ནས་འགྲོ་རོགས་ཞུ།
མི་གཞན་དག་ལམ་འདི་བརྒྱུད་ནས་རིང་དུ་ཕྱིན་ཚར་ཡོད།
ཁྱོད་རང་བདག་ལས་རྣམ་པར་རྒྱལ་བའི་ཚེ། ཁྱོད་ཀྱིས་གཞི་ནས་བྱ་དངོས་ཕན་ཚུན་
དབར་གྱི་ཡང་དག་པའི་འབྲེལ་བ་མཐོང་ཐུབ། འདོད་ཆགས་དང་ཕྱོགས་ལྷུང་། ཉེ་རིང་ཆགས་
སྡང་སོགས་ཀྱི་དབང་དུ་གྱུར་པའི་མི་ཡིས་ནི་བྱ་དངོས་ལ་བཅོས་བསྒྱུར་གང་མང་བཏང་ནས་
མཇུག་འབྲས་རང་གི་རེ་བ་ལྟར་ཡོང་བར་བྱེད་ཅིང་། ཁོའི་མཐོང་ལམ་དུ་རང་ཉིད་ཀྱི་འཁྲུལ་
སྣང་ཁོ་ན་ལས་མེད། འདོད་ཆགས་དང་ཕྱོགས་ལྷུང་། དགའ་ཕྱོགས་སོགས་རྩ་བ་ནས་དོར་
ཚར་བའི་མི་ཡིས་ནི་རང་གཞན་ཀུན་ལ་ཟུར་དང་ལོགས་སུ་བཀྱེད་པའི་རྣམ་འགྱུར་ཞིག་
བཟུང་ནས་ལྟ་བ་དང་། ཚད་དང་རན་པའི་ཚད་ཐིག་ཡང་དག་པ་ཞིག་གིས་བྱ་དངོས་ཕན་
ཚུན་དབར་གྱི་འབྲེལ་བར་རྒྱུས་ལོན་བྱེད་ངེས་རེད། གཞན་ལ་རྒོལ་བ་དང་། དོགས་ཟོན་བྱེད་
པ། འགེབས་སྲུང་བྱེད་ཡུལ་བཅས་མེད་པར་གྱུར་པ་ཡིན་ན། ཁོའི་སེམས་ཁམས་དེ་གཞི་ནས་
ཞི་ཞིང་བདེ་བར་འགྱུར་ངེས། ཕྱོགས་ལྷུང་མེད་ཅིང་། ཞི་ཞིང་འཇམ་པའི་སེམས་ཁམས་འདི
རིགས་ནི་བདེན་ལུགས་ཀྱི་རྣམ་པ་ཡིན་པར་བརྟེན། ཁོས་བདེན་ལུགས་ཀྱི་བབ་ཆགས་རང་
བཞིན་རྙེད་ཚར་ཡོད་པ་རེད་ཅེས་བཤད་ཆོག བདེན་ལུགས་རྟོགས་པའི་མི་ནི་ནམ་མཁའི་
ལྷ་དང་མཉམ་དུ་གནས་ཡོད་པ་དང༌། ཁོས་སྲིད་པའི་ཆོས་ཉིད་ཡོད་ཚད་ཀྱི་མཐིལ་རྟོགས་
ཡོད་ཅིང་། སྡུག་བསྔལ་གྱི་རྒྱུ་གང་ཡིན་པ་དང་དཀའ་སྡུག་གི་གསང་བ་ཅི་ཡིན་པ། དེ་མིན་
བདེན་ལུགས་ཇི་ལྟར་རྟོགས་དགོས་པ། མི་རྣམས་ཀྱིས་ཕན་ཚུན་ལ་འཐབ་རྩོད་དང་འཁོན་
འཛིན་བྱེད་དོན་ཅི་ཡིན་པ་སོགས་ཀྱི་རྒྱུ་མཚན་གསལ་བོར་རྟོགས་ཡོད་པ་རེད། མ་རིག་པ་
དང་བདག་ཉིད་ཀྱི་དབང་དུ་གྱུར་པའི་འཇིག་རྟེན་འདི་ནི་འཁྲུལ་སྣང་གིས་ཡོངས་སུ་བསྐོར་
ཡོད་པར་མ་ཟད། ནོར་འཁྲུལ་དང་བདག་འཛིན་གྱི་མུན་པའི་ཀློང་དུ་གྱར་ཡོད་པར་བརྟེན།
158

● ལེའུ་གསུམ་པ། སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཁོ་ཚོས་བདེན་ལུགས་ཀྱི་རྟག་བརྟན་གྱི་འོད་ཟེར་མཐོང་མི་ཐུབ་ལ། སྐམ་ཞིང་རྙིངས་པར་
འགྱུར་བཞིན་པའི་སེམས་ཀྱི་མེ་ཏོག་དེའི་བབ་ཆགས་ཀྱི་མཛེས་སྡུག་ལ་དེ་བས་ཀྱང་མྱོང་རོལ་
བྱེད་མི་ཐུབ། ཡིན་ན་ཡང་དཀའ་ཚེགས་ཀྱི་ལོ་ཟླའི་ཁྲོད་སྡུག་བསྔལ་མང་ནས་མང་དུ་གྱུར་
ཚེ་མཁྲེགས་འཛིན་དང་གཉའ་གནོན་མྱོང་བཞིན་པའི་བླ་སྲོག་གི་འཇིག་རྟེན་དེ་ཆེས་མཇུག་
མཐར་ཁོ་རང་གི་ཉེན་གཡོལ་གྱི་སྐྱབས་གནས་དེར་འཕུར་འགྲོ་ངེས། ལོ་ཟླ་འདི་མཇུག་
རྫོགས་པའི་སྐབས་སུ་འཁྱམ་པོ་ཚང་མ་བདེན་ལུགས་ཀྱི་པང་བར་ལོག་ངེས། དེར་བརྟེན་ཁོས་
མི་ཚང་མར་མཉེས་གཤིན་དང་བྱམས་བརྩེ་གནང་ངེས་ལ། དེ་ནི་ཕ་རྒན་ཞིག་གིས་པྲ་ཆལ་
གྱི་བྱིས་པར་སློབ་གསོ་གཏོང་བ་དང་མཚུངས་སོ། །
མི་རྣམས་ཀྱིས་བདེན་ལུགས་ལ་གོ་བ་ལོན་མི་ཐུབ་པའི་རྒྱུ་རྐྱེན་ནི། ཁོ་ཚོ་བདག་ཉིད་ཀྱི་
འདམ་རྫབ་ཏུ་ཚུད་པ་དང་། བདག་ཉིད་ལ་དད་མོས་དང་སྤྲོ་སེམས་ཡོད་པའི་ཕྱིར་ཡིན་པ་དང་།
ཁོ་ཚོས་བདག་ཉིད་ནི་དངོས་ཡོད་གཅིག་པུ་དེ་ཡིན་ལ་གཞན་དག་ཚང་མ་ནི་འཁྲུལ་ཤེས་ཙམ་
ཡིན་པར་འདོད་པའི་ཕྱིར་ཡིན།
ཁྱོད་རང་བདག་ཉིད་ལ་ཡིད་ཆེས་དང་སྤྲོ་སེམས་མེད་པར་གྱུར་ཚེ། ཁྱོད་ཀྱིས་བདག་
འདོར་བར་བྱེད་ངེས་པར་མ་ཟད། བདེན་ལུགས་བཙལ་ཏེ་རྟག་བརྟན་གྱི་དངོས་ཡོད་རྙེད་
སྲིད། མི་རྣམས་ཨ་རག་དང་གྲགས་འདོད་སོགས་ཀྱི་ལོངས་སྤྱོད་ཀྱིས་སེམས་ཁ་ཡོངས་སུ་བཟི་
ཡོད་པའི་སྐབས་སུ། ཁོ་ཚོའི་སེམས་ནང་དུ་འཚོ་བའི་འདོད་ཆགས་ཤིག་སྐྱེ་སྲིད་པ་དང་། དེ་ནས་
ཤ་ཁྲག་གདོས་བཅས་ཀྱི་ལུས་པོ་འདི་ནམ་ཡང་འཇིག་རྒྱུ་མེད་པའི་ཧམ་སེམས་ཤིག་སྐྱེ་ངེས།
ཡིན་ན་ཡང་། ཉིན་ཞིག་ལ་ཁོ་ཚོར་ར་སྤུའི་འུར་རྡོ་ར་ཡི་འཇིང་པར་འཁོར་བའི་འབྲས་བུ་
ངན་པ་སྨིན་ཏེ། སྐྱོ་གདུང་དང་སེམས་གཅོང་གིས་མནར་ཡོང་དུས། ཁོ་ཚོས་གཞི་ནས་བར་
ཆད་དང་ངོ་ཚ་ཉམས་སུ་མྱོང་ཐུབ་པ་དང་། དེ་ནས་བདག་དང་བདག་ལ་མགོ་འཁོར་བའི་ཚུལ་
དེ་ཡོངས་སུ་འདོར་ངེས།
159

རང་གི་འདོད་པ་ལྟར་གྱི་མི་ཞིག་བྱའོ། །
སྡུག་བསྔལ་ཞེས་པའི་མུན་ནག་གི་སྒོ་མོ་འདི་ནས་ཐོན་ཏེ། མི་རྣམས་ངན་ཕྱོགས་ནས་
བཟང་ཕྱོགས་སུ་བསྐྱོད་པ་དང་། བདག་ཉིད་ནས་བདེན་ལུགས་ཀྱི་ཕྱོགས་སུ་བསྐྱོད་པ་རེད།
སྡུག་བསྔལ་དང་བདག་ཉིད་གཉིས་ནི་ཁ་འབྲལ་ཐབས་མེད་པའི་འབྲེལ་བ་དམ་ཟབ་ཡོད་པ་
རྟོགས་དགོས་པ་རེད། གལ་སྲིད་རང་གིས་གཙིགས་སུ་འཛིན་པའི་འཆར་གཞི་དེ་བགེགས་
བར་ཆད་ཀྱི་དབང་གིས་ཡི་ཆད་སྐྱེ་བའི་རྒྱུ་རུ་གྱུར་པའམ། ཡང་ན་རེ་བ་ཇི་བཞིན་དུ་འགྲུབ་
མ་ཐུབ་པས་སྐྱོ་གདུང་ཚད་མེད་སྐྱེ་བ་ཡིན་ན། འདི་ཡོད་ཚད་ནི་ཁྱོད་ཀྱིས་བདག་ཉིད་རྒྱུན་
འཁྱོངས་བྱས་པའི་རྣམ་སྨིན་རེད། གལ་སྲིད་ཁྱོད་རང་གིས་ལས་ཅི་བྱས་ལ་བློ་འགྱོད་ཆེན་
པོ་སྐྱེ་བ་ཡིན་ན། དེ་ནི་ཁྱོད་ཀྱིས་བདག་ཉིད་ལ་མགོ་སྒུར་བའི་རྟགས་རེད། གལ་སྲིད་མི་
གཞན་གྱིས་ཁྱོད་ལ་བཟུང་བའི་རྣམ་འགྱུར་གྱིས་ཁྱོད་རང་ལ་ཞེ་སྡང་དང་བློ་ཕམ་བསྐྱེད་པར་
བྱས་པ་ཡིན་ན། དེ་ནི་ཁྱོད་ཀྱིས་བདག་ཉིད་ལ་གཙིགས་ཆེན་བྱེད་ཐལ་དྲགས་པས་ཡིན།
གལ་སྲིད་མི་གཞན་གྱི་བྱ་སྤྱོད་དང་སྨྲ་བརྗོད་ཀྱིས་ཁྱོད་ལ་གནོད་འཚེ་ཆེན་པོ་ཐེབས་པ་ཡིན་
ན། དེ་ནི་ཁྱོད་རང་བདག་ཉིད་ཀྱི་ལམ་སྡུག་བསྔལ་ཅན་ཞིག་ཏུ་སྐྱོད་བཞིན་ཡོད་པས་ཡིན།
སྡུག་བསྔལ་ཐམས་ཅད་བདག་ཉིད་ལས་བསྐྱེད་ཅིང་། སྡུག་བསྔལ་ཐམས་ཅད་བདེན་ལུགས་
ལས་མཚམས་འཇོག་པར་བྱེད། ཁྱོད་ཀྱིས་བདེན་ལུགས་རྟོགས་པར་གྱུར་ན། རེ་ཆད་དང་ཞེ་
འགྱོད། སེམས་ཕམ་པ་སོགས་ཀྱི་མནར་གཅོད་མྱོང་མི་དགོས་པར་སྡུག་བསྔལ་ཐམས་ཅད་
ཁྱོད་དང་རིང་དུ་འབྲལ་བར་ངེས་སོ། །
བདག་ཉིད་ནི་བླ་སྲོག་འཆིང་བར་བྱེད་པའི་བཙོན་ཁང་ཉག་གཅིག་ཡིན་པ་དང་།
བདེན་ལུགས་ནི་བཙོན་ཁང་གི་སྒོ་མོ་འབྱེད་པར་བཀའ་འབེབས་ཐུབ་པའི་ལྷའི་ཕོ་ཉ་
གཅིག་པུ་ཡིན།
160

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཕོ་ཉ་དེས་འབོད་སྐད་སྒྲོག་དུས། ཁྱོད་རང་མྱུར་དུ་ལམ་ལ་ཆས་ནས་དེའི་རྗེས་སུ་
འབྲངས་རོགས།
ཁོས་བསྟན་པའི་ལམ་གྱིས་མུན་པ་བརྟོལ་ནས་འགྲོ་དགོས་སྲིད་ནའང་།
ཆེས་མཇུག་མཐར་འོད་ཟེར་གྱི་ཕྱོགས་ལ་འཐེན་ཡོད།
བདག་ཉིད་བྱུང་བ་ནི་འཇིག་རྟེན་འདིའི་སྐྱོ་གར་ཡིན། སྡུག་བསྔལ་གྱིས་བླ་སྲོག་གཙང་
མར་བཟོས་པར་མ་ཟད། དེ་རང་གཏིང་ཇེ་ཟབ་ཏུ་བཏང་ཡོད་པ་དང་། ཐལ་དྲགས་པའི་སྡུག་
བསྔལ་ནི་བདེན་ལུགས་འབྱུང་བའི་སྔོན་བརྡ་ཡིན།
ཁྱོད་ཀྱིས་སྡུག་བསྔལ་མང་པོ་བརྒྱུད་མྱོང་ཡོད་དམ། ཁྱོད་རང་གཏིང་ཟབ་པའི་སྐྱོ་གདུང་
གི་གཡང་རོང་དུ་ལྷུང་མྱོང་ངམ། ཁྱོད་ཀྱིས་ཚེ་སྲོག་གི་གནད་དོན་ལ་ནན་ཏན་སྒོས་བསམ་
གཞིགས་བྱས་མྱོང་ངམ། གལ་ཏེ་དེ་དག་བརྒྱུད་མྱོང་ན། ཁྱོད་ཀྱིས་བདག་ཉིད་ལ་འཐབ་རྩོད་
ཐེངས་ཤིག་བྱ་རྒྱུའི་གྲབས་གཤོམ་དགོས་ཤིང་། ཆེས་མཇུག་མཐར་ཁྱོད་རང་བདེན་ལུགས་ལ་
དད་པ་བྱེད་མཁན་དུ་འགྱུར་ངེས།
བདག་ཉིད་དོར་བའི་དགོས་ངེས་རང་བཞིན་མཐོང་མི་ཐུབ་མཁན་དེ་དག་གིས་ནི་
སྟོང་བའི་ཁམས་ཆེན་མོའི་སྐོར་གྱི་གཞུང་ལུགས་མང་པོ་ཞིག་རྟོག་བཟོ་བྱས་ཏེ་དེ་དག་བདེན་
ལུགས་སུ་མཐོང་བཞིན་ཡོད་པ་རེད། ཡིན་ན་ཡང་བདེན་ལུགས་ནི་གཞུང་ལུགས་ཀྱི་ངོས་
ཐད་ནས་བཤད་ན་འཚོ་གནས་ཀྱི་བར་སྟོང་ཟེར་བ་ཞིག་མེད་པ་དང་དེ་ནི་དུས་དང་རྣམ་པ་
ཀུན་ཏུ་འགྱུར་བ་མེད་པ་ཞིག་ཡིན། ཁྱོད་ཀྱིས་རང་སེམས་ཀྱི་གཤིན་ས་དེ་ཧུར་ཐག་གིས་རྨོན་
འདེབས་བྱེད་དགོས་པར་མ་ཟད། སྒེར་མེད་ཀྱི་བརྩེ་སེམས་དང་འཛད་མེད་ཀྱི་སྙིང་རྗེ་ཡི་ཆུ་
ལུད་ཀྱིས་དེ་ལ་མཚམས་མེད་དུ་བཅུད་འཇོག་དགོས་ལ། དེ་གར་བརྩེ་མེད་ཀྱི་བསམ་བློ་དང་
ཚོར་བའི་རྩྭ་ལྡུམ་དེ་རིགས་སྐྱེས་སུ་འཇུག་མི་རུང་། ཀུན་སྤྱོད་བཟང་པོས་ལེ་བདའ་མེད་པར་
161

རང་གི་འདོད་པ་ལྟར་གྱི་མི་ཞིག་བྱའོ། །
གཏོང་དགོས་ཤིང་། བརྩེ་སེམས་དྲོན་མོས་ཞེ་སྡང་དྲག་པོ་མེད་པར་གཏོང་དགོས། རྒྱུན་ལྡན་
གྱི་སེམས་ཁམས་ཤིག་གིས་འདྲ་མཉམ་མ་ཡིན་པར་ཁ་གཏད་གཅོག་དགོས་ཤིང་། རྒོལ་རྡུང་
བྱེད་མཁན་བྱུང་ན་ཁ་ཁུ་སིམ་མེར་སྡོད་པ་རྒྱུན་འཁྱོངས་བྱེད་དགོས་ཀྱི་ཡོད། འདི་ལྟར་བྱས་
ན། ཁྱོད་ཀྱིས་གཞི་ནས་སྒེར་གྱི་འདོད་སེམས་ཡོད་ཚད་སེར་པོ་གསེར་ལས་བྲིན་པའི་བརྩེ་
སེམས་སུ་སྒྱུར་ཐུབ་པ་དང་། བདག་ཉིད་ཀྱང་བདེན་ལུགས་ཀྱི་ཁྲོད་ནས་ཡལ་བར་འགྱུར་ངེས་
རེད། འདི་ལྟར་བྱས་ན། ཁྱོད་རང་ཁྲོམ་པ་མང་པོའི་དབུས་སུ་སྐྱོད་རུང་རང་ཉིད་གཙང་མར་
སྲུང་ཐུབ་སྟེ། རྒྱུ་མཚན་ནི་ཁྱོད་ཀྱིས་ལུས་སུ་གྱོན་ཡོད་པ་ནི་མཆོག་ཏུ་གྱུར་པའི་ཁེངས་སྐྱུང་གི་
གོས་ལྭ་ཡིན་པ་དང་། རྐང་ལ་བསྒྲོན་ཡོད་པ་ནི་རང་བྱུང་བབ་ཆགས་ཀྱི་ལྷམ་ཡིན་པས་སོ། །
ཨེ་མ། ཕེབས་རོགས་གནོངས་དང་། ངལ་བས་དུབ་པའི་སྤུན་ཟླ།
ཁྱོད་ཀྱི་འཕག་འཚག་དང་འཐབ་རྩོད་དེ། སྙིང་རྗེ་སྐྱེ་མཁན་གྱི་སེམས་ནང་ནས་
མཚམས་འཇོག་སྲིད།
ཅིའི་ཕྱིར་ཁྱོད་ཀྱིས་རྟ་ཕོར་ལྕག་གིས་བྲབས་ནས་བདག་གི་མྱ་ངམ་ཐང་འགྲིམས་ཏེ།
བདེན་ལུགས་ཀྱི་ཕྱོགས་སུ་འཐེན་པའི་རབ་ཁ་དེ་བརྒལ་དགོས།
སྐབས་འདིར། ཁྱོད་ཀྱི་འཚོལ་སྙེག་གི་རྐྱེན་གྱིས།
ཚེ་སྲོག་གི་བཞུར་རྒྱུན་ལ་སྤྲོ་ཉམས་ཆེ་ཞིང་།བརྩེ་སེམས་ཀྱི་ལྗང་མདོག་གང་སར་འབུས།
ཕེབས་རོགས་གནོངས་དང་། སྐུ་ངལ་གསོས་ཏེ།
མགོ་གང་ནས་བརྩམ་དགོས་པ་དང་མཇུག་གང་ནས་བསྡུ་དགོས་པ།
འཚོལ་སྙེག་མཁན་སུ་ཡིན་པ་དང་ཅི་ཞིག་འཚོལ་བཞིན་ཡོད་པར་ལྟ་ཙམ་བྱེད་རོགས།
ཁྱོད་ཀྱི་བདག་པོ་རྩེ་རུ་སོན་དཀའ་བའི་རི་མཐོན་པོའི་སྤོ་རུ་བསྡད་མེད་ལ།
མཁའ་དབུགས་ཁྲོད་དུ་གཡེང་བའི་སྨིག་རྒྱུའི་གྲོང་ཁྱེར་དུ་ཡང་མེད།
162

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཁྱོད་ཀྱིས་རེ་ཐག་ཆད་པའི་བྱེ་རྡུལ་གྱི་ཀློང་ནས་ཁོའི་རྗེས་ཤུལ་ཙམ་ཡང་རྙེད་མི་སྲིད།
བདག་ཟེར་བའི་མུན་ནག་གི་བྱེ་ཐང་འདི་རུ།
ད་ནི་ཁྱོད་ཀྱི་རྒྱལ་པོའི་ཕྱི་རྗེས་སྙེག་མཁན་ཡོད་མི་སྲིད།
གལ་ཏེ་ཁྱོད་ཀྱིས་དེ་ཡི་སྐད་སྒྲ་ཐོས་པར་འདོད་ན།
སྟོང་ལྷང་ལྷང་གི་གླུ་སྐད་ཡོད་ཚད་ལ་གསན་པར་མི་བྱ་རོགས།
ཤོར་བཞིན་པའི་ས་གཞི་ཡོད་ཚད་དང་རིང་དུ་བྲལ་བ་དང་།
ཟང་ཟིང་གི་རྙོག་དྲ་ཡོད་ཚད་ལས་ཐར་བར་བྱས་ནས།
ཁྱོད་རང་གིས་ཆེས་གཅེས་པར་འཛིན་པ་དག་ཕངས་མེད་དུ་བསྐྱུར་ཏེ།
རང་སེམས་ཀྱི་འཇིག་རྟེན་དེའི་པང་བར་ལོག་རོགས།
དེ་གར། ཆེས་ཁྱད་དུ་འཕགས་ཤིང་། མཆོག་ཏུ་གྱུར་ལ། རྟག་ཏུ་བརྟན་པའི་
དངོས་པོ་དག་ཡོད།
ཞི་དུལ་གྱི་སེམས་ནང་དུ་སྐུང་ནས།
སྡུག་ཡུས་དང་སྡིག་ཉེས་དང་རིང་དུ་བྲལ་ཏེ། འཁྱམ་ཉུལ་གྱི་འཚོ་བ་དང་རིང་དུ་བྲལ་ཏེ།
སྤྲོ་སྣང་གི་ཉི་འོད་ལ་རོལ་རོགས།
དེ་ཡིས་ཁྱོད་སེམས་ལ་རེ་འདུན་ཅི་ཞིག་ཡོད་པ་གསལ་བོར་བཤད་ངེས་པ་དང་།
དེ་ནས་ཁྱོད་ཀྱང་རྨོངས་ཤིང་འཐོམ་པར་མི་བྱེད།
ངལ་བས་དུབ་པའི་སྤུན་ཟླ། འཕག་འཚག་དང་འཐབ་རྩོད་བྱ་མཚམས་འཇོག་རོགས།
སྙིང་རྗེ་ཡི་སེམས་ནང་ནས་ཞི་བ་དེ་འཚོལ་རོགས།
བདག་གི་མྱ་ངམ་གྱི་ཐང་ཆེན་དེ་ངལ་མེད་དུ་འགྲིམ་མཚམས་འཇོག་པར་ཞུ།
ཕེབས་རོགས་གནོངས་དང་། བདེན་ལུགས་ཀྱི་གཙང་ཆུ་ཕོར་བ་གང་མཆོད་རོགས།
163

རང་གི་འདོད་པ་ལྟར་གྱི་མི་ཞིག་བྱའོ། །
བསམ་བློའི་སྟོབས་ཤུགས་རྒྱས་པ།
འཇིག་རྟེན་འདིར་བདེ་སྐྱིད་དང་སྣང་བ་སྤྲོ་པོ། ཁྱད་མཚར་སོགས་འཚོལ་སྙེག་བྱེད་
མཁན་གྱི་ཕོ་མོ་དད་འདུན་ཅན་མང་པོས་ཁེངས་ཡོད་ཅིང་། ཁོ་ཚོར་སེམས་འགུལ་ཐེབས་
ནས་ཧབ་རྒོད་བྱེད་པའམ་ཡང་མིག་ཆུ་ལྷུག་ལྷུག་བཞུར་བའི་མོས་འདུན་ཡོད། ཁོ་ཚོས་
འཚོལ་བཞིན་པ་ནི་སྟོབས་ཤུགས་དང་བརྟན་ལྷིང་མ་ཡིན་པར། ཞན་ཆ་འཚོལ་བཞིན་ཡོད་
པ་དང་དེར་མ་ཟད་ཁོ་ཚོ་རང་ཉིད་ཀྱི་སྟོབས་ཤུགས་ངོམས་པར་བྲེལ་བཞིན་ཡོད།
དོན་དམ་གྱི་སྟོབས་དང་ཤུགས་རྐྱེན་ཡོད་མཁན་གྱི་མི་ནི་ཤིན་ཏུ་དཀོན་ཏེ། རྒྱུ་མཚན་
ནི་སྟོབས་ཤུགས་རྒྱས་ཆེད་དགོས་ངེས་ཀྱི་བློས་གཏོང་བྱེད་མཁན་གྱི་མི་ཤིན་ཏུ་ཉུང་བར་མ་
ཟད། རང་གི་མི་གཞི་ངང་རྒྱུད་རིང་པོས་གསོ་སྐྱོང་བྱེད་མཁན་ཡང་ཧ་ཅང་ཉུང་བས་ཡིན།
ངེས་མེད་ཀྱི་བསམ་བློ་དང་ཧོལ་རྒྱུགས་ཀྱི་དབང་དུ་འགྱུར་བ་ནི་གཉོམ་ཞན་གྱི་རྟགས་
ཡིན་པ་དང་། བསམ་བློ་དང་ཧོལ་རྒྱུགས་དེ་དག་ཡང་དག་པའི་ངང་ཚོད་འཛིན་བྱེད་ཐུབ་པ་
ནི་མི་བརྟན་པོ་ཡིན་པའི་རྟགས་རེད། ལྷན་སྐྱེས་ཀྱི་འདོད་ཆགས་ཤུགས་དྲག་པོ་ཡོད་པའི་མི་
ནི་དུད་འགྲོ་བཞིན་གདུག་རྩུབ་ཆེ་བ་ཞིག་ཡིན་ན་ཡང་དེ་ལ་སྟོབས་ཤུགས་ཡོད་ཅེས་བརྗོད་མི་
རུང་། གདུག་རྩུབ་འདི་རིགས་ཀྱི་ནང་དུ་སྟོབས་ཤུགས་སྐུང་ཡོད་ན་ཡང་གདུག་རྩུབ་དེ་དག་
ཤེས་རབ་ཀྱིས་ཡོངས་སུ་བཏུལ་རྗེས་གཞི་ནས་སྟོབས་ཤུགས་ངོ་མ་དེ་མངོན་ཡོང་སྲིད། མི་
རྣམས་ལ་མཚོན་ན་ཤེས་རབ་དང་སེམས་བཟང་གི་ཤེས་པ་དེ་གཉིས་མཚམས་མེད་དུ་མཐོར་
164

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
འདེགས་བྱུང་བའི་གནས་ཚུལ་འོག་ད་གཟོད་སྟོབས་ཤུགས་འཕེལ་ངེས་རེད། གཉོད་ཆུང་
ནུས་མེད་ཀྱི་མི་དང་སྟོབས་ལྡན་གྱི་མི་གཉིས་ཀྱི་ཁྱད་པར་ནི་མི་སྒེར་གྱི་སེམས་ཤུགས་ཀྱི་
དྲག་གཉོམ་གྱིས་འབྱེད་པ་ཞིག་མ་ཡིན་པར། ཁོ་ཚོའི་འདུ་ཤེས་ཀྱི་གནས་ཚུལ་ལ་བརྟེན་ནས་
འཇོག་པ་ཞིག་རེད།
སྣང་བ་སྤྲོ་པོ་དང་ཚོར་བ་ཛ་དྲག བྱ་དངོས་གསར་པ་བཅས་ལ་བླ་ལྷག་གིས་དུང་བ་ཟབ་
ཅིང་འཚོལ་སྙེག་བྱེད་མཁན་དང་། དེ་མིན་ཧོལ་རྒྱུགས་དང་སེམས་གཟེངས་མཐོ་ཐལ་དྲགས་
ནས་རིན་དོད་སྤྲོད་པའི་མི་རྣམས་ལ་ནི། ཡོ་གཟུར་མི་ཤོར་ལ་བརྟན་ཅིང་བརླིང་བ་དང་ཤུགས་
རྐྱེན་ཐེབས་ཐུབ་པའི་རྩ་དོན་དང་ངོས་ཟིན་ཞིག་ཡོད་པ་མ་རེད།
མི་ཞིག་གིས་རང་གི་ཧོལ་རྒྱུགས་དང་སྒེར་སེམས་ལ་ཚོད་འཛིན་བྱེད་ཐུབ་པའི་སྐབས་
སུ། དེ་ནི་ཁོས་སྟོབས་ཤུགས་གསོག་འཇོག་བྱེད་འགོ་རྩོམ་པའི་རྟགས་རེད། རང་གི་ནང་
སེམས་སུ་ཉིན་རེར་བླ་མེད་དུ་འགྱུར་བཞིན་པའི་འདུ་ཤེས་དེ་ལ་བརྟེན་ནས། ཁོས་རིམ་བཞིན་
རྩ་དོན་གང་ཞིག་གཞིར་བཟུང་ནས་བྱ་བ་སྒྲུབ་པར་བྱེད་ངེས་རེད། འདུ་ཤེས་ཁྲོད་ཀྱི་འགྱུར་
མེད་ཀྱི་རྩ་དོན་དེ་ལག་ལེན་དུ་མངོན་འགྱུར་བྱུང་མ་ཐག་དེ་རང་ཆེས་སྟོབས་དང་ལྡན་པའི་
ནུས་ཤུགས་ཀྱི་འབྱུང་ཁུངས་དང་གསང་བ་རུ་འགྱུར་ངེས།
དཀའ་སྤྱད་སྡུག་རུས་གང་མང་བརྒྱུད་རྗེས། རྟག་ཏུ་བརྟན་ཅིང་འགྱུར་བ་མེད་པའི་རྩ་
དོན་ཞིག་གིས་ང་ཚོའི་སེམས་པ་འོད་ཀྱིས་སྣང་བར་བྱེད། སྐབས་འདིར་ཞི་འཇགས་དང་བདེ་
བ་ཀུན་དང་མི་མཚུངས་པ་ཞིག་གིས་ང་ཚོའི་ནང་སེམས་གསལ་བར་བྱེད་ངེས་རེད། རྩ་དོན་
འདི་རྙེད་མཁན་གྱི་མི་ནི་ནམ་ཡང་མགོ་བོ་འཐོམ་མི་སྲིད་པར་ལྷོད་བག་གིས་བརྟན་ཚུགས་སུ་
སྡོད་ཐུབ། ཁོ་ད་ནི་འདོད་ཆགས་ཀྱི་བྲན་གཡོག་མ་ཡིན་པར་ལས་དབང་གི་བདག་པོར་འགྱུར་
སྲིད།
རང་ཉིད་གཙིགས་སུ་འཛིན་ཅིང་རྩ་དོན་གྱི་འཆིང་རྒྱ་ཅི་ཡང་མེད་པའི་མི་ནི་རང་གི་ཁེ་
165

རང་གི་འདོད་པ་ལྟར་གྱི་མི་ཞིག་བྱའོ། །
ཕན་ལ་གནོད་པའི་སྐབས་སུ་དེ་མ་ཐག་ལངས་ཕྱོགས་འགྱུར་འགྲོ་བཞིན་ཡོད་པ་རེད། ཁོས་
ཐབས་བརྒྱ་ཇུས་སྟོང་གིས་རང་གི་ཁེ་ཕན་སྲུང་སྐྱོབ་བྱེད་པ་དམིགས་སུ་འཛིན་སྲིད་པ་དང་། རང་
ལ་ཕན་པ་ཡོད་ན་ཐབས་ཅི་ཞིག་སྤྱོད་དགོས་ཀྱང་ཚང་མ་ལུགས་མཐུན་དུ་རྩི་བཞིན་ཡོད་
པ་རེད། ཁོས་རང་ཉིད་གཙིགས་སུ་འཛིན་རྒྱུ་ཐལ་དྲགས་ནས་རང་ལ་སྲུང་སྐྱོབ་ཀྱིས་དགྲ་
འགོག་ཇི་ལྟར་བྱེད་པར་བསམ་བློ་མཚམས་མེད་དུ་གཏོང་སྲིད་པ་ལས། རང་ཉིད་ནི་རང་གི་
དགྲ་ཆེས་ཆེ་ཤོས་དེ་ཡིན་པ་དུས་ནམ་ཡང་ཡིད་དུ་འཁོར་མི་ཐུབ། མི་འདི་ལྟ་བུ་ནི་བདེན་
ལུགས་དང་སྟོབས་ཤུགས་དང་རྒྱང་དུ་བཀྱེད་ཡོད་པས། རྒྱལ་ཁ་ལེན་ཐུབ་པ་མ་རེད། བདག་
ཉིད་དམིགས་སུ་འཛིན་པའི་ཧུར་བརྩོན་ཡོད་ཚད་ངལ་བ་འབྲས་མེད་དུ་འགྱུར་ངེས་པ་དང་། རྩ་
དོན་བརྟན་པོ་ཞིག་དམིགས་སུ་བཟུང་སྟེ་ཧུར་བརྩོན་བྱས་ན་གཞི་ནས་འབྲས་བཟང་ཐོབ་ཐུབ།
རྩ་དོན་རྒྱུན་འཁྱོངས་བྱེད་མཁན་གྱི་མི་ནི་གནས་བབ་ཅི་འདྲ་ཞིག་ཏུ་ལྷུང་རུང་བརྟན་
པོར་སྡོད་ཐུབ་ལ་འཇིགས་པ་ཅི་ཡང་ཡོད་མི་སྲིད། སྒེར་གྱི་ཁེ་ཕན་དང་བདེན་ལུགས་གཉིས་
ཀྱི་བར་ནས་གདམ་ཀ་བྱེད་དགོས་པའི་ཚོད་བགམ་ལ་འཕྲད་སྐབས། ཁོས་ཐེ་ཚོམ་རྟ་རྔ་ཙམ་
ཡང་མེད་པར་རང་གི་ཁེ་ཕན་འདོར་བར་བྱེད་ངེས་ཏེ། མནར་གཅོད་དང་འཆི་བ་སོགས་གང་
གིས་ཀྱང་ཁོར་བཀག་འགོག་བྱེད་མི་ཐུབ། རང་ཉིད་གཙིགས་འཛིན་བྱེད་མཁན་གྱིས་ནི་རྒྱུ་
ནོར་དང་ཁེ་ཕན་ལ་གྱོང་ཁེལ་བ་དེ་མི་ཚེ་ཡི་གནོད་འཚེ་ཚབས་ཆེ་ཤོས་སུ་རྩི་བཞིན་ཡོད། དེ་
ལས་ལྡོག་སྟེ། རྩ་དོན་རྒྱུན་འཁྱོངས་བྱེད་མཁན་གྱི་མིས་ནི་དོན་དེ་དག་གལ་ཆེན་པོར་མི་བརྩི་
སྟེ། རྒྱུ་མཚན་ནི་ཁོ་ཚོས་མི་གཞི་དང་བདེན་ལུགས་ནི་གལ་ཆེན་པོར་མཐོང་བཞིན་ཡོད་པས་
རེད། ཁོའི་མིག་ལམ་དུ་བདེན་ལུགས་དོར་བ་ཡིན་ན་དེ་ནི་མི་ཚེ་འདིའི་ཚབས་ཆེ་ཤོས་ཀྱི་
གནོད་འཚེ་རུ་མཐོང་བཞིན་ཡོད་པ་རེད།
ཉེན་ཁའི་གནད་འགག་གི་སྐབས་སུ། ད་གཟོད་སུ་ནི་མུན་ནག་གི་གཅེས་ཕྲུག་ཡིན་པ་
དང་སུ་ནི་འོད་ཟེར་གྱི་བུ་རྒྱུད་ཡིན་པ་མངོན་པར་གསལ་ཡོང་ངེས་རེད།
166

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
མི་ཞིག་ལ་མཚོན་ན། རང་ལ་དབང་བའི་ནོར་ལོངས་སྤྱོད་ཀྱིས་ཁོའི་ཡིད་ཚིམ་ཡོད་པ་
ཡིན་ན། ཞི་བདེ་དང་ཕུ་ནུའི་བརྩེ་སེམས། བྱམས་བརྩེ་བཅས་ཀྱི་རྩ་དོན་ལ་ཡིད་ཆེས་ཤིང་དེ་
རྒྱུན་འཁྱོངས་བྱེད་ངེས། ཡིན་ན་ཡང་། ཁོའི་བདེ་སྐྱིད་ལ་འཇིགས་སྐུལ་ཐེབས་པའམ་ཡང་
ཁོས་རང་གི་བདེ་སྐྱིད་ལ་མི་རིང་བར་འཇིགས་སྐུལ་ཐེབས་ངེས་པར་འདོད་པའི་ཚེ། ཁོས་
འུར་སྐད་སྒྲོག་སྟེ་དམག་འཁྲུག་སློང་ངེས་རེད། དེ་དུས་ཁོ་ཞི་བདེ་དང་ཕུ་ནུའི་བརྩེ་སེམས།
བྱམས་བརྩེ་བཅས་ལ་ཡིད་མི་ཆེས་ཤིང་། དེ་ལས་ལྡོག་སྟེ་འཐབ་རྩོད་དང་བདག་འཛིན།
འཁོན་འཛིན་བཅས་ལ་ཡིད་ཆེས་པར་འགྱུར་ངེས་རེད།
སྲིད་པའི་བྱ་དངོས་ཕལ་བ་དག་ཤོར་བ་དང་། དེ་བས་ཀྱང་མཚན་སྙན་གྲགས་དང་ཚེ་
སྲོག་ཤོར་བའི་ཉེན་ཁར་ཐུག་ཀྱང་རྩ་དོན་མི་འབོར་བའི་མི་ནི། དོན་དམ་པའི་སྟོབས་ཤུགས་
ཡོད་མཁན་དེ་ཡིན། ཁོས་བཤད་པའི་སྐད་ཆ་ཚིག་རེ་རེ་དང་། སྒྲུབ་པའི་དོན་དག་གང་ཡིན་
རུང་འགྱུར་བ་མེད་ལ། ཕྱི་རབས་པ་ཡིས་ཁོར་བསྟོད་བསྔགས་བྱེད་སྲིད་ལ། རྗེས་སུ་ཡི་རང་
དང་གོང་བཀུར་བྱེད་སྲིད།
བསམ་བློའི་སྟོབས་ཤུགས་ཐོབ་པར་འདོད་ན་བློ་འབྱེད་ལས་གཞན་གྱི་ཐབས་ཤེས་ཡོད་
པ་མ་རེད། རྒྱུ་མཚན་ནི་བློ་འབྱེད་ཀྱིས་བསམ་བློའི་རྩ་དོན་མངོན་འགྱུར་བྱུང་བ་མཚོན་པས་
ཡིན། མི་རྣམས་ཀྱིས་རྩ་དོན་འདི་དག་མངོན་འགྱུར་བྱེད་པར་འདོད་ན་ལག་ལེན་དངོས་ཀྱི་
ནང་ནས་མཚམས་མེད་པར་བེད་སྤྱོད་གཏོང་དགོས་ཀྱི་ཡོད་པ་རེད།
བླ་མེད་ཀྱི་བརྩེ་བའི་རྩ་དོན་དེ་བརྩི་སྲུང་བྱེད་དགོས་པར་མ་ཟད། སེམས་ལྷོད་ལ་བབས
ནས་བསམ་བློ་རྟག་ཏུ་གཏོང་དགོས་ཤིང་། དེའི་དམིགས་ཡུལ་ནི་རྩ་དོན་དེ་ལ་ངོས་འཛིན་
གསལ་ཐག་ཆོད་པ་ཞིག་ཡོང་བ་དེ་ཡིན། རྩ་དོན་དེ་ལག་སྒྲོན་བཞིན་བཀར་ནས་ཁྱོད་ཀྱི་
གོམས་སྲོལ་དང་བྱ་སྤྱོད། སྨྲ་བརྗོད། དེ་མིན་གསང་བའི་བསམ་བློ་དང་འདོད་པ་རེ་རེ་ལ་རྟོག་
ཞིབ་བྱེད་དགོས། གལ་ཏེ་ཁྱོད་ཀྱིས་འདི་ལྟར་བྱ་རྒྱུ་རྒྱུན་འཁྱོངས་བྱས་པ་ཡིན་ན། བླ་མེད་ཀྱི་
167

རང་གི་འདོད་པ་ལྟར་གྱི་མི་ཞིག་བྱའོ། །
བརྩེ་བ་དེ་ཁྱོད་དང་ཉེ་ནས་ཉེ་རུ་བཅར་སྲིད་ལ། རང་སྟེང་གི་སྐྱོན་ཆ་དེ་དག་ཀྱང་ཇེ་གསལ་
ནས་ཇེ་གསལ་དུ་འགྱུར་ངེས་ཤིང་། ཁྱོད་ཀྱིས་སྔར་བས་ཀྱང་བརྩོན་པ་བསྐྱེད་པར་སྐུལ་
ལྕག་ཐེབས་ངེས། ཁྱོད་ཀྱིས་གདོད་མ་ནས་འགྱུར་བ་མེད་པའི་རྩ་དོན་དེའི་འགྲན་མེད་ཀྱི
དབང་ཤུགས་མཐོང་བ་ཡིན་ན། རང་གི་ཞན་ཆ་དང་སྒེར་སེམས། སྐྱོན་ཆ་རྣམས་མུ་མཐུད་དུ་
མཁྲེགས་འཛིན་མི་བྱེད་པར་དེ་ལས་ལྡོག་སྟེ་བདེན་ལུགས་འཚོལ་སྙེག་བྱེད་སྲིད་པ་དང་། འཆམ་
མཐུན་མ་ཡིན་པའི་རྒྱུ་རྐྱེན་རེ་རེ་ཡོངས་སུ་སྤངས་ནས་རང་ཉིད་མཐའ་མར་དེ་དག་དང་
འཆམ་མཐུན་དུ་གནས་ཐུབ་པར་བྱེད་ངེས། དུས་མཚུངས་སུ། སེམས་ནང་གི་འཆམ་མཐུན་
འདི་རིགས་ནི་བསམ་བློའི་སྟོབས་ཤུགས་སུ་འགྱུར་འགྲོ་ངེས་རེད། རྩ་དོན་གཞན་དག་ཀྱང་
བེད་སྤྱོད་བྱས་ཏེ། ཁྱོད་ཀྱི་ནང་སེམས་ཀྱི་ཕྱི་གོས་ཀྱིས་ཁྱོད་ཀྱི་ལྷད་སྐྱོན་མཐའ་དག་སྒྲིབ་པར་
བྱེད་པར་མ་ཟད། ཁྱོད་ཀྱི་སེམས་ནང་དུ་མི་གཞན་ལ་ལེ་བདའ་དང་བརྩེ་མེད་བྱེད་པའི་ཧོལ་
རྒྱུགས་མེད་པའི་བར་དུ་ཁྱོད་ཀྱིས་མཚམས་འཇོག་མི་སྲིད།
ཁྱོད་ཀྱིས་རྩ་དོན་འདི་ལ་གོ་བ་ལོན་པ་དང་། དེ་རང་མངོན་འགྱུར་དང་དེ་ལ་རྒྱབ་རྟེན་
བཅོལ་བ་ཡིན་ན། གཞི་ནས་བསམ་བློའི་སྟོབས་ཤུགས་རྒྱས་སྲིད། སྟོབས་ཤུགས་འདི་ཉིད་
སེམས་བག་ལྷོད་ལ་ངང་རྒྱུད་རིང་བ་དང་བློ་སེམས་བརྟན་པོར་གནས་པ་བཅས་ཀྱི་རྣམ་པས་
ཁྱོད་ཀྱི་ལུས་ཐོག་ནས་མངོན་པར་གསལ་ཡོང་ངེས་རེད།
སེམས་བག་ལྷོད་པོར་གནས་པ་ལ་རང་གིས་རང་ལ་གཅུན་སྡོམ་བྱེད་པའི་ནུས་པ་
མཐར་གཏུགས་ཐུབ་པ་ཞིག་དགོས་ཤིང་། ངང་རྒྱུད་རིང་པོ་དེ་ནི་མཆོག་ཏུ་གྱུར་པའི་ཤེས་
བྱ་ལ་བརྟེན་ནས་བྱུང་བ་ཞིག་ཡིན། འཚོ་བའི་ཁྲོད་དུ་བློ་ཡུལ་ལས་འདས་པའི་དོན་དག་
དང་གནས་ཚུལ་གང་ལ་འཕྲད་ཀྱང་འགྱུར་མེད་བརྟན་པོར་གནས་ཐུབ་ན། ད་གཟོད་དཔའ་
བོའི་རང་རྟགས་ལྷང་ལ་འབུད་ཐུབ་པ་རེད། མི་ཚེ་གཅིག་གི་རིང་ལ། མང་མང་གི་རྗེས་སུ་
འབྲངས་ཏེ་རང་ཉིད་རྒྱ་ཡན་དུ་གཏོང་སླ་ཞིང་། ལོགས་སུ་བཀྱེད་ནས་རང་ཉིད་འདམ་གྱི་དྲི་
168

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
མས་མ་གོས་པར་བྱེད་པ་ཡང་སླ། ཡིན་ན་ཡང་རླབས་ཆེན་ངོ་མ་ནི་མི་ཞིག་ཟང་ཟིང་གི་འདུ་
འཛིའི་ཀློང་དུ་ཚུད་ཡོད་ན་ཡང་རང་རྐྱ་འཕེར་བའི་བསམ་བློ་ཞིག་རྒྱུན་འཁྱོངས་བྱེད་ཐུབ་པ་
དེ་ཡིན།
ལྐོག་གྱུར་རིང་ལུགས་པ་ཁ་ཤས་ཀྱི་འདོད་ཚུལ་ལྟར་ན། སེམས་བག་ལྷོད་པོར་གནས་པ་
ནི་ངོ་མཚར་གྱི་ལས་དོན་སྒྲུབ་པར་བྱེད་པའི་འབྱུང་ཁུངས་ཡིན་ཟེར། དོན་དངོས་ཀྱང་དེ་ལས་
མ་འདས་ཏེ། རང་སེམས་ཀྱི་སྟོབས་ཤུགས་ལ་ཚོད་འཛིན་གང་ལེགས་བྱེད་ཐུབ་པའི་མི་གང་
དེས་སྟོབས་ཤུགས་དེ་དག་བེད་སྤྱོད་གང་ལེགས་བྱེད་ཐུབ་ཅིང་། དོན་གང་གིས་ཀྱང་ཁོའི་ནང་
སེམས་ཡོ་གཟུར་ཅི་ཡང་གཏོང་མི་ཐུབ། རང་གིས་རང་ལ་གཅུན་སྡོམ་དང་། ངང་རྒྱུད་རིང་ལ།
བརྟན་པོར་གནས་པ་བཅས་ལས་འཚར་ལོངས་བྱུང་མཁན་ཞིག་ཡིན་ན། ནུས་པ་དང་སྟོབས་
ཤུགས་ཀྱང་མཐོར་འདེགས་བྱུང་ཡོད་ངེས་རེད། ཕྲུ་གུ་ཆུང་ཆུང་དག་གིས་མི་དར་མའི་སྐྱོར་
མ་མེད་པའི་གནས་ཚུལ་འོག་ཡར་ལངས་ཏེ་གོམ་པ་སྤོ་རྒྱུར་ཚོད་ལྟ་བྱེད་ཅིང་། ཐེངས་གང་མང་
ལ་བརྡབས་འདྲེད་ཤོར་རྗེས་ཆེས་མཇུག་མཐར་གོམ་པ་སྤོ་ཤེས་ཀྱི་ཡོད་པ་རེད། དེར་བརྟེན།
ལས་ཀ་ཅི་ཞིག་སྒྲུབ་ཀྱང་། ཐོག་མར་རང་རྐྱ་འཕེར་ཐུབ་དགོས། སྲོལ་རྒྱུན་དང་གོམས་སྲོལ།
ལུགས་སྲོལ། དེ་མིན་མི་གཞན་གྱི་གཏམ་ཡན་སོགས་ཀྱི་དབང་དུ་མི་འགྲོ་བར་མཇུག་མཐར་
རང་རྐྱ་འཕེར་བའི་ངང་ལམ་དུ་སྐྱོད་དགོས་ཤིང་། དེར་མ་ཟད་མི་གཞན་གྱི་མདུན་ནས་མགོ་
བོ་དགྱེ་ཞིང་བྲང་ཁོག་ལྡིར་ཏེ་སྐྱོད་དགོས་ཀྱི་ཡོད། རང་གིས་བརྡར་ཤ་བཅད་པར་ཡིད་ཆེས་
དགོས་པ་དང་། རང་གི་སེམས་པ་བཟང་པོ་དེར་བློ་དཀར་དགོས་ལ། རང་གི་སེམས་གཏིང་གི་
འོད་ཟེར་དེའི་ཕྱི་རྗེས་འབྲང་དགོས་ཀྱི་ཡོད། མི་ལ་ཤས་ཀྱིས་ཁྱོད་ནི་མི་བླུན་པོ་ཞིག་རེད་ཅེས་
ཟེར་ཞིང་། ཁྱོད་ཀྱིས་བརྡར་ཤ་བཅད་པ་ནོར་ཡོད་པ་དང་། ཁྱོད་ཀྱི་སེམས་བཟང་དེ་ནི་འཁྱོགས་
གཟུགས་སུ་གྱུར་ཡོད་ལ་ཁྱོད་ཀྱི་སེམས་སུ་མུན་པ་འཐིབས་ཡོད་ཅེས་ཟེར་ན་ཡང་། ཁྱོད་ཀྱིས་
དེ་དག་ལ་སྣང་འཇོག་བྱེད་མི་དགོས། གལ་སྲིད་ཁོ་ཚོས་བཤད་པ་བདེན་ན་ཁྱོད་ཀྱིས་མྱུར་དུ་
169

རང་གི་འདོད་པ་ལྟར་གྱི་མི་ཞིག་བྱའོ། །
དེ་དག་ལ་ངོས་ཟིན་དགོས། དེར་བརྟེན། ཁྱོད་སྤོབས་སེམས་ཆེན་པོས་རང་གི་ལམ་བུ་དེད་
ནས་མདུན་དུ་སྐྱོད་དགོས་ཡོད། མ་མཐའ་ཡིན་ཡང་ཁྱོད་ཀྱི་སེམས་པ་བཟང་པོ་དེ་ནི་ཁྱོད་
རང་གི་ཡིན་ལ། སེམས་པ་བཟང་པོ་དེའི་ཕྱི་རྗེས་འབྲངས་པ་ཡིན་ན་ཁྱོད་རང་མི་རྣལ་མ་ཞིག་
ཏུ་འགྱུར་ཐུབ་པ་དང༌། དེ་ལས་ལྡོག་སྟེ་མི་གཞན་གྱི་ལྟ་ཚུལ་གྱི་ཕྱི་རྗེས་འབྲངས་པ་ཡིན་ན་
ཁྱོད་རང་མི་གཞན་གྱི་བྲན་གཡོག་ཏུ་འགྱུར་རྒྱུ་ལས་མ་འདས། ཁྱོད་རང་བར་ཆད་དང་གནོད་
འཚེ་གང་མང་ལ་འཕྲད་སྲིད་ཅིང་བདེ་འཇགས་མ་ཡིན་པའི་གནས་སྐབས་མང་པོར་བཟོད་
བསྲན་བྱེད་དགོས་ཀྱི་ཡོད། ཡིན་ན་ཡང་ཁྱོད་ཀྱིས་རང་གི་དད་མོས་རྒྱུན་འཁྱོངས་ལྷོད་མེད་
བྱེད་དགོས་པར་མ་ཟད་རྒྱལ་ཁ་ཡིས་མི་རིང་བའི་མདུན་ཕྱོགས་སུ་ཁྱོད་ལ་ངང་སྒུག་བྱས་ཡོད་
པར་ཡིད་ཆེས་བརྟན་པོ་འཆང་དགོས་ཀྱི་ཡོད། རྩ་དོན་ཞིག་བཙལ་ནས་དེ་རང་རྒྱུན་འཁྱོངས་
བྱ་དགོས་ལ། དེ་རང་རྨང་གཞི་དང་འདེགས་ཤུགས་བྱས་ཏེ་དར་སྤེལ་ཆེན་པོ་བཏང་ནས་
མཐའ་མར་དེ་དང་རྐྱ་དགར་ཐབས་མེད་པར་གྱུར་ཅིང་། ཞེ་སྡང་གི་མེ་ལྕེ་དང་སྒེར་སེམས་ཀྱི་
རླུང་འཚུབ་དག་ཀྱང་རྒྱལ་ཁའི་ངང་འགོག་ཐུབ་པར་བྱེད་དགོས།
བག་མེད་རྒྱ་ཡན་དང་གཉོམ་ཆུང་ནུས་མེད། འཆི་བ་སོགས་ཀྱང་སྒེར་འཛིན་གྱི་རྟགས་
མཚན་ཡིན་ལ། སྒེར་སེམས་མེད་པའི་སྤྱི་སེམས་ཆེན་པོ་ཅན་གྱི་སྙིང་སྟོབས་དེ་རིགས་ཀྱི་
མཚོན་རྟགས་ནི་བག་ཡོད་ཚུལ་ལྡན་དང་སྟོབས་ཤུགས། གསོན་ཤུགས་སོགས་ཡིན། ཁྱོད་ཀྱི་
བསམ་བློའི་སྟོབས་ཤུགས་དེ་རྩ་དོན་རྨང་གཞི་བྱས་ནས་ཆེ་རུ་རྒྱས་དུས། ཁྱོད་རང་རྩ་དོན་དེ་
དག་དང་མཚུངས་པར་ངོ་མཚར་རྟག་བརྟན་དུ་འགྱུར་ངེས་ལ། ཁྱོད་ཀྱིས་དེ་དག་གི་འཇིག་པ་
མེད་པའི་ཉིང་བཅུད་གང་དེར་ངེས་ཤེས་གཏིང་ཟབ་ལེན་ཐུབ།
ཞེ་འཁོན་གྱི་བར་གསེང་དུ་ཀྲོང་ངེར་འགྲེང་བའི་གཞུང་དྲང་གི་མི་དེ་ནི།
དབྱུག་པའི་རྡུང་རྡེག་ལ་ཞུམ་པ་ཅི་ཡང་མེད།
170

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ངེས་མེད་འཁྱམ་ལྡོམ་གྱི་ལས་དབང་གི་བྲན་དུ་ཚུད་ཀྱང་།
ཁོས་གནོད་འཚེ་དང་ངན་རྒུ་ཡོད་ཚད་ལ་བརྟན་བརླིང་གིས་ཁ་གཏད་གཅོག་ཐུབ།
སྒྲ་མེད་པའི་སྟོབས་ཤུགས་ནི་ཅི་འདྲའི་ཁྱད་མཚར་བ་ཞིག་རེད་ཨང་།
ཁོ་དེ་ལྟར་འགྲེང་སྟེ། འགུལ་ཙམ་ཡང་མི་བྱེད།
དཀའ་སྡུག་གི་མུན་པའི་ཀློང་ནས། ཁོ་ངང་རྒྱུད་རིང་ཞིང་བརྟན་པོར་གནས།
དུས་ཚོད་ཀྱིས་ཁོར་མགོ་བོ་སྒུར་བ་དང་། འཆི་བ་ཁོ་ཡི་བྲན་དུ་གྱུར།
ཞེ་སྡང་གི་གློག་དམར་ཁོའི་ཕྱོགས་ཀུན་ནས་རབ་ཏུ་འཁྱུག་ཅིང་།
དམྱལ་ཁམས་ཀྱི་འབྲུག་སྒྲ་ཁོའི་སྙན་ལམ་ནས་ལྡིར་ལྡིར་གྲགས།
ཡིན་ཡང་ཁོས་དེ་ལ་སྣང་འཇོག་ཏོག་ཙམ་ཡང་མི་བྱེད།
གློག་དང་འབྲུག་གི་ལྡིར་སྐད་ཀྱིས་ཁོར་ཅི་ཡང་བྱེད་མི་ཐུབ་སྟེ།
ཁོ་རང་དེ་ལྟར་ཀྲོང་ངེར་འགྲེང་སྟེ།
ཡུལ་དུས་ཡོད་ཚད་ལས་འདས་ཡོད་པས་སོ། །
རྟག་བརྟན་གྱི་བརྩེ་སེམས་དེའི་སྲུང་སྐྱོབ་ཡོད་པས།
ཁོར་འཇིགས་པ་ཅི་ཞིག་ཡོད་དམ།
རྟག་བརྟན་གྱི་བདེན་ལུགས་ཀྱི་གོ་མཚོན་སྤྲས་ཡོད་པས།
ཁོས་ཐོབ་ཤོར་ལ་དོ་སྣང་བྱེད་དགོས་དོན་ཡོད་དམ།
སེམས་ནང་དུ་རྟག་བརྟན་ཡོད་པས། གྲིབ་གཟུགས་ཇི་ལྟར་འགྱུར་རུང་།
ཁོ་རང་ལ་གཡོ་འགུལ་ཅི་ཡང་མེད།
171

རང་གི་འདོད་པ་ལྟར་གྱི་མི་ཞིག་བྱའོ། །
ཁོ་ལ་རྟག་བརྟན་དུ་འབོད་ཅིང་།
ཁོ་ལ་བདེན་ལུགས་དང་འོད་སྣང་དུ་འབོད།
ཁོ་རང་མུན་ནག་གི་མཚན་མོའི་སྟོབས་ཤུགས་ཁྲོད་གནས་ཡོད་ལ།
ལུས་སུ་ལྷ་ཡི་གཟི་བརྗིད་ལྡན་པའི་གོས་ཆེན་མནབས་ཡོད།

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
བདག་འཛིན་མེད་པའི་བརྩེ་བ་
མངོན་འགྱུར་བྱེད་པ།
བཤད་སྲོལ་དུ། མད་ཁ་ཨན་ཆེ་ལོས་རྡོ་ལེབ་རེའི་སྟེང་ནས་སྤྲུལ་འགྱེད་དངོས་སྒྱུར་བྱེད་
པར་རེ་བའི་མཛེས་ཆ་རེ་ཡོད་པ་མཐོང་ཐུབ་ཟེར། དེར་བརྟེན། རྡོ་ལེབ་སྟེང་དངོས་སུ་མཁན་
ཆེན་གང་ཞིག་ནས་སྤྲུལ་འགྱེད་དངོས་སྒྱུར་ལ་རེ་སྒུག་བྱེད་བཞིན་པའི་ཁྱད་འཕགས་གཟུགས་
བརྙན་རེ་ཡོད་ཅིང་། ཁྱད་འཕགས་གཟུགས་བརྙན་འདི་ནི་བཤད་སྲོལ་དུ་ནག་ནོག་དང་སྒེར་
སེམས་བྲལ་བའི་བྱམས་སེམས་དེ་ཡིན་ཟེར།
མི་སུ་ཡིན་རུང་ནང་སེམས་ན་ལྷད་མེད་ཀྱི་བྱམས་སེམས་ཤིག་ཡོད། ལྷད་མེད་བྱམས་
སེམས་དེ་མཆོག་གྱུར་དྲི་བྲལ་དུ་གནས་པ་ནི་ནམ་ཡང་ནུབ་མེད་ཅིག་དང་། སྐྱེ་བོའི་སེམས་
དབུས་ཀྱི་བདེན་དོན་ཞིག་ཡིན་པས། དེ་ཀུན་ཐུབ་ཀྱི་དཀོན་མཆོག་ལ་དབང་བ་དང་། དེ་
མངོན་སུམ་དུ་གནས་ཤིང་ནུབ་པ་མེད་པ་ཞིག་ཡིན། དེ་མིན་གནད་དོན་ཡོད་དོ་ཅོག་ལ་འཕོ་
འགྱུར་ཆེན་པོ་ཡོང་སྲིད་ནའང་། བྱམས་སྙིང་རྗེ་དེ་ཁོ་ན་ནམ་ཡང་ཡལ་བ་མེད་པ་ཞིག་ཡིན།
འབད་པ་ལྷོད་མེད་བརྒྱུད་ནས་བྱམས་སྙིང་རྗེ་ཐོབ་པ་དང་། བྱམས་སྙིང་རྗེ་ལ་བརྟེན་ནས་འཚོ་
བ་རོལ་བ་དང་བྱང་ཆུབ་སེམས་མཆོག་དེ་བསྐྱེད་པར་བྱེད་ཆེད། ང་ཚོ་བདེན་དོན་དང་གཞི་
གཅིག་ཏུ་འདྲེས་དགོས་ཤིང་། དཀོན་མཆོག་དང་གཞི་གཅིག་ཏུ་འདྲེས་པ་དང་། བྱ་དངོས་
མཐའ་དག་གི་སྲོག་ཤིང་དང་གཞི་གཅིག་ཏུ་འདྲེས་དགོས་པར་མ་ཟད། རང་ངོས་ཀྱི་བླ་ན་མེད་
173

རང་གི་འདོད་པ་ལྟར་གྱི་མི་ཞིག་བྱའོ། །
ཅིང་རྟག་བརྟན་གྱི་གཤིས་སྤྱོད་ལ་ཤེས་རྟོགས་བྱེད་ཐུབ་དགོས།
བྱམས་སྙིང་རྗེ་དེ་ཐོབ་པ་དང་། དེར་རྒྱུས་ལོན་དང་སྦྲགས་ཉམས་ལེན་ཐུབ་པ་བྱེད་ཆེད།
ང་ཚོས་ངེས་པར་དུ་གང་དེའི་སྙིང་རུས་དང་ལེན་གྱིས། དཀའ་ཐུབ་སྤྱོད་དགོས་པ་དང་། དེར་
བཟོད་བསྲན་དང་དད་མོས་ཆེན་པོ་བྱེད་དགོས། གང་ལགས་ཤེ་ན་ཁྱད་འཕགས་ཀྱི་གཟུགས་
བརྙན་དེ་སྐྱེ་བོ་ཚོའི་མིག་ལམ་དུ་བསྟར་དགོས་ན། ང་ཚོས་གནད་དོན་མང་དག་ཅིག་བློས་
གཏོང་དང་ལེགས་འགྲུབ་བྱེད་དགོས་པས་ཡིན།
བླ་མེད་མཆོག་གྱུར་ཅིག་ཡོང་དགོས་ན། ང་ཚོས་ངེས་པར་དུ་འབད་བརྩོན་གང་ཐུབ་བྱ་
དགོས་པ་སྨོས་མེད་ལགས། དེ་ལས་གཞན་ང་ཚོར་སྔར་ལས་ལྷག་པའི་ངང་རྒྱུད་རིང་པོ་ཞིག་
ཇི་ལྟར་ཡོང་བ་བྱེད་དགོས་སམ། ངང་རྒྱུད་རིང་པོ་མེད་ན། བློ་གྲོས་ངོ་མ་ཞིག་ལྡན་མི་ཐུབ་ལ།
བླ་ན་མེད་པ་ངོ་མ་ཞིག་གླེང་ཐབས་བྲལ། སྐབས་རེར། མི་ཞིག་མདུན་དུ་སྐྱོད་སྐབས། ཁོའི་
བྱ་ལས་མཐའ་དག་ནི་ཕར་བལྟས་ན་ཅི་འདྲའི་ཕན་མེད་ཅིག་དང་། ངལ་བ་འབྲས་མེད་ཅིག་
ཏུ་མཐོང་ཞིང་། མཚམས་རེར་འཚབ་འཚུབ་ཀྱི་འབྲེལ་བ་ཞིག་གིས་ཀྱང་ཁོའི་སྣང་བརྙན་ལ་
གནོད་སྲིད། གཅིག་བྱས་ན་ཁོ་ལ་རང་ཉིད་ཀྱི་བྱ་བ་ལེགས་འགྲུབ་ཡོང་ཉེར་ཡོད་པའི་སྣང་
བ་འཆར་སྐབས། རང་ཉིད་བྱམས་སྙིང་རྗེ་ཡི་སྤྲུལ་གཟུགས་སུ་འགྱུར་བའི་རེ་བ་སྟོང་ཟད་དུ་
འགྱུར་བ་ཚོར་སྲིད་པ་དང་། ཁོས་ངེས་པར་དུ་རང་ཉིད་ཀྱི་ཉམས་མྱོང་ཕུན་ཚོགས་ལ་བརྟེན་
ནས་ཁྲིད་སྟོན་དང་རོགས་རམ་བྱེད་དགོས་ཀྱི་ཡོད། འོན་ཀྱང་། རང་ཉིད་ལ་མཚན་སྙན་ཆེ་
ཤོས་ཐོབ་ངེས་པར་སེམས་ཐག་ཡོད་པའི་མིས་ནི་དོན་དེ་ཕམ་ཁར་བརྩི་མི་སྲིད་པར། ཕམ་
ཁ་མཐའ་དག་ནི་སྣང་ཚུལ་ཙམ་ལས་མངོན་སུམ་དུ་མི་འཛིན། ནོར་འཁྲུལ་དང་། ཕམ་ཉེས་
བྱུང་ཐེངས་རེ་དང་། སྒེར་སེམས་ལ་ཕྱོགས་ཐེངས་རེ་ནི་བསླབ་བྱ་ལེན་ཐེངས་ཤིག་ཡིན་ཁར།
ཉམས་མྱོང་གསོག་པ་ཞིག་ཀྱང་ཡིན། རྒྱུ་མཚན་ནི་དེ་ལྟར་བྱས་ན་གཞི་ནས་བློ་རིག་བསྡུ་ལེན་
བྱེད་ཐུབ་ཅིང་། འབད་འབུངས་བྱེད་མཁན་གྱི་མི་ལ་བླ་ན་མེད་པའི་དམིགས་འབེན་མངོན་་
174

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
འགྱུར་ཡོང་བར་རོགས་རམ་བྱེད་ཐུབ།
གལ་ཏེ་ང་ཚོས་ངོ་ཚའི་གནད་དོན་མཐའ་དག་ལ་རྡོག་བརྫིས་གཏོང་ཐུབ་ཚེ།
ང་ཚོའི་སྡིག་ཉེས་དེ་དག་དེ་ལས་ཐར་བའི་སྐས་གདང་ཞིག་བཟོ་ཆོག་ཆོག་རེད།
ང་ཚོས་རང་ཅག་བླ་ན་མེད་པའི་ལམ་བུར་བགྲོད་ཐུབ་རྒྱུར་སྣེ་ཁྲིད་བྱེད་དགོས་པ་དང་། ཚུལ་
འདིར་ངེས་ཤེས་འདྲོངས་ཡོད་པའི་དབང་གིས་གཞི་ནས་གོམ་པ་རེ་རེ་བཞིན་འོད་སྟོང་འབར་
བའི་ཕྱོགས་སུ་བསྐྱོད་ཐུབ་ཡོད་པ་རེད།
ཁྱོད་ཀྱི་ཕམ་ཁ་དང་། སྐྱོ་གདུང་། སྡུག་བསྔལ་བཅས་ནི་ཁྱོད་ཀྱི་ནུས་མེད་དང་ནོར་
འཛོལ་ལས་བྱུང་བ་རྟོགས་ཚེ། (དེ་ལ་བརྟེན་ནས་བདེན་དོན་དང་བླ་ན་མེད་པ་དེ་ཁྱོད་དང་
རིང་དུ་འབྲལ་སྲིད) ཁྱོད་ཀྱིས་གཞི་ནས་རང་ཉིད་ལ་ལྟ་སྐུལ་ཆད་མེད་བྱེད་སྲིད་ལ། ནོར་
འཛོལ་དང་སྐྱོ་གདུང་བྱུང་ཐེངས་རེ་རེའི་ཁྲོད་ནས་ཁྱོད་ཀྱིས་རྗེས་ཕྱོགས་ཀྱི་ལས་དོན་གྱི་
དམིགས་འབེན་མཐོང་སྲིད། ཁྱོད་ཉིད་མདུན་སྐྱོད་བྱེད་སྐབས། ཁྱོད་བདག་འཛིན་ལས་རིམ་
གྱིས་ཐར་བར་འགྱུར་སྲིད་ཅིང་། བདག་འཛིན་མེད་པའི་བྱམས་སེམས་དེ་ཁྱོད་ཀྱི་མིག་མདུན་
དུ་ལྷགས་སྲིད། ཁྱོད་སྔར་བས་ཀྱང་ངང་རྒྱུད་རིང་བ་དང་ཞི་དུལ་ཅན་དུ་འགྱུར་བ་དང་། འཚབ་
འཚུབ་དང་ཁྲོ་སླ་བར་མི་འགྱུར་ལ། འདོད་རྔམ་དང་ཕྱོགས་ལྷུང་གིས་ཁྱེད་ཀྱི་བློ་ཁ་མི་སྒྱུར་
བའི་སྐབས། ཁྱོད་ཀྱི་སེམས་ཁོང་མཆོག་གྱུར་དུ་གྱུར་ཚར་བ་དང་། འགྱུར་མེད་རྟག་བརྟན་
གྱི་སེམས་དང་ཐག་ཇེ་ཉེ་ནས་ཇེ་ཉེ་རུ་གྱུར་ཏེ། གང་མགྱོགས་ངང་ཁྱོད་ལ་བདག་འཛིན་མེད་
པའི་བྱམས་སེམས་དེ་ལྡན་པར་འགྱུར་ངེས་རེད།
བྱམས་སྙིང་རྗེ་ནི་སྤྱིར་བཏང་གི་བྱམས་སེམས་དང་མི་འདྲ་བར་ཕྱོགས་ལྷུང་ཏིལ་འབྲུ་
ཙམ་ཡང་མེད། སྤྱིར་བཏང་གི་བྱམས་སེམས་དེ་ཕྱོགས་གཅིག་ལ་ལྷུང་ནས་ཕྱོགས་གཞན་
175

རང་གི་འདོད་པ་ལྟར་གྱི་མི་ཞིག་བྱའོ། །
རྣམས་ཁས་ལེན་མི་བྱེད། གལ་ཏེ་བྱམས་སེམས་འཆང་སའི་ཡུལ་མེད་བརླག་ཏུ་སོང་ན།
བྱམས་སེམས་འཆང་མཁན་དེ་སྐྱོ་གདུང་གི་རྒྱ་མཚོར་ལྷུང་བཞིན་ཡོད། བྱམས་སྙིང་རྗེ་ནི་
འཇིག་རྟེན་བྱ་དངོས་ཡོད་དོ་ཅོག་ལ་ཁྱབ་པའི་བརྩེ་བ་ཆེན་པོ་ཞིག་ཡིན། གལ་ཏེ་ང་ཚོས་སྤྱིར་
བཏང་གི་བྱམས་སེམས་ཤིག་གཙང་བཟོ་བྱ་ཐུབ་ཚེ། ངེད་ཅག་སྡུག་བསྔལ་གྱི་དཀའ་ཉེན་ལས་
ཡོངས་སུ་ཐར་ཐུབ། རྒྱུ་མཚན་ནི་སྤྱིར་བཏང་གི་བྱམས་སེམས་ནི་གུ་དོག་ཅིང་། སྒེར་སེམས་
ཅན་ཞིག་ཡིན་པས། སྡུག་བསྔལ་འབྱུང་བའི་རྒྱུ་རུ་གྱུར་ཡོད། ལྷད་མེད་དྭངས་གཙང་དང་སྒེར་
འཛིན་དོར་བའི་བྱམས་སེམས་ལས་སྡུག་བསྔལ་འབྱུང་མི་སྲིད། འོན་ཀྱང་། སྤྱིར་བཏང་གི་
བྱམས་སེམས་ནི་བླ་མེད་མཆོག་གྱུར་གྱི་ཕྱོགས་སུ་སྐྱོད་པའི་བགྲོད་ལམ་ཉག་གཅིག་གོ །གལ་
ཏེ་སྤྱིར་བཏང་གི་བྱམས་སེམས་ཙམ་ཡང་མེད་ཚེ། སྐྱེ་བོ་སུ་ཞིག་ཡིན་རུང་བྱམས་སྙིང་རྗེ་ཐོབ་
པར་དཀའ། སྤྱིར་བཏང་གི་བྱམས་སེམས་དང་སྡུག་བསྔལ་ནི་བྱམས་སྙིང་རྗེ་སྙེག་པར་གཡོལ་
དུ་མེད་པའི་ལམ་བུ་ཞིག་ཡིན།
སྤྱིར་བཏང་གི་བྱམས་སེམས་ཡོད་ཚད་ནི་ཡལ་སླ་བ་ཞིག་ཡིན། འོན་ཀྱང་བྱམས་སེམས་
རིགས་ཤིག་ཡོད་པ་དེ་ནི་ནམ་ཡང་འཇིག་པ་མེད་པ་ཞིག་ཡིན་པ་དང་། བྱམས་སེམས་དེ་
རིགས་ནི་རྣམ་པ་ཙམ་ཁོ་ན་མ་ཡིན།
སྤྱིར་བཏང་གི་བྱམས་སེམས་ཚང་མའི་ལྟག་རྒྱབ་ཏུ་སྤྱིར་བཏང་གི་ཞེ་འཁོན་རེ་ཡོད།
འོན་ཀྱང་བྱམས་སེམས་རིགས་ཤིག་ཡོད་པ་དེའི་ཁ་གཏད་དུ་ཅི་ཡང་མེད་པ་དང་། བྱམས་
སེམས་དེ་རིགས་ནི་སྒེར་སེམས་མེད་པས་གཡའ་དག་ཅིང་། དེས་འཇིག་རྟེན་གྱི་བྱ་དངོས་
ཐམས་ཅད་ལ་དྲོད་སྐྱིད་སྦྱིན་ཐུབ།
སྤྱིར་བཏང་གི་བྱམས་སེམས་ནི་བྱམས་སྙིང་རྗེ་ཡི་མཚོན་བྱེད་ཙམ་ཡིན་པ་དང་། དེས་
སེམས་པ་དངོས་ཡོད་དང་སྔར་བས་ཀྱང་ཐག་ཇེ་ཉེར་བཏང་ཡོད། བྱམས་སྙིང་རྗེ་ནི་སྡུག་
བསྔལ་དང་བྲལ་ཞིང་ནམ་ཡང་འགྱུར་བ་མེད།
176

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
མ་ཡུམ་གྱིས་རང་གི་ཤ་ལས་མཆེད་པའི་ཕྲུ་གུ་དམར་འབྱར་པང་དུ་ལེན་སྐབས། མིག་
མདུན་གྱི་ལྗན་ལྗིན་གྱི་ཆུ་འཁྱིལ་དེ་དང་འཁྱག་རེངས་སུ་གྱུར་པའི་ས་ཆ་དེ་ལ་སེམས་ཁྲལ་
བྱེད་པ་དང་། མིག་ཆུ་གཏོང་བཞིན་སེམས་སྡུག་བྱེད། ཁོ་མོས་སྡུག་གི་བྲོ་བ་མྱངས་དུས་གཞི་
ནས་དགའ་སྐྱིད་ནི་ཏོག་ཙམ་གྱི་ཡུན་ཡིན་པར་ངེས་ཤེས་རྙེད་ཐུབ་ལ། གཞི་ནས་རྟག་བ
དང་ནུབ་མེད་དངོས་ཡོད་དང་སྔར་བས་ཀྱང་ཉེ་བར་འགྱུར་ཐུབ།
བརྩེ་གྲོགས་དང་། གཅེན་གཅུང་། བཟའ་ཚོ་བཅས་ཀྱི་འདོད་ཡུལ་དུ་གྱུར་པའི་དངོས་
པོ་དེར་གཞན་གྱིས་བཙན་དབང་བྱེད་སྐབས། ཁོ་ཚོ་སྡུག་བསྔལ་ཆེན་པོའི་གནས་སུ་ལྷུང་བ་
སྨོས་མེད་རེད། གང་ཡིན་ཞེ་ན་གནས་ཚུལ་འདི་འདྲར་འཕྲད་ཚེ་ཁོ་ཚོའི་རང་གི་བརྩེ་སེམས་
དེ་མཐོང་ཆོས་ལས་འདས་པའི་འབྱུང་ཁུངས་ཤིག་ལ་ཕྱོགས་སྲིད་པ་དང་། དེ་རུ་ཁོ་ཚོའི་ཡིད་
ཡོངས་སུ་ཚིམ་པར་འགྱུར་སྲིད།
གཤིས་རྒྱུད་གྱོང་པོ་དང་། ཧམ་སེམས་ཅན། དེ་བཞིན་རང་ཁེ་རང་ཕན་ཅན་བཅས་ནི་
ཕམ་ཉེས་དང་། ངོ་གནོངས། རྐྱེན་ངན་བར་ཆད་བཅས་ལ་འཕྲད་ངེས་པ་ནི་རྒྱུན་གཏན་ཞིག་
ཡིན་ཏེ། ཁོ་ཚོས་ཚོད་བགམ་ཐེག་འོས། དེ་ལྟར། ཁོ་ཚོའི་རང་ཤེད་ཚ་པོའི་སེམས་ཀྱིས་འཚོ་
བའི་དོན་སྙིང་གཞི་ནས་རྟོགས་ཐུབ་ལ། ཁོ་ཚོའི་སེམས་པ་གཙང་མར་འགྱུར་ཐུབ་པར་མ་ཟད།
བདེན་ལུགས་བསུ་བའི་སྟ་གོན་གྱི་བགྱི་བ་ལྷུར་ལེན་བྱེད་ཐུབ།
སྡུག་བསྔལ་གྱི་མནར་གཅོད་ཀྱིས་མི་རྣམས་ཀྱི་བརྩེ་བའི་སེམས་ལ་ན་ཟུག་སྦྱིན་པ་དང་། སྐྱོ་
གདུང་དང་། ཁེར་རྐྱང་བཅས་ཀྱིས་མཛའ་བཤེས་དང་ཡིད་རྟོན་གྱིས་ཁེངས་པའི་བླ་སྲོག་
ཡོངས་སུ་སྒྲིབ་ཚེ། མི་རྣམས་ཀྱི་སེམས་པ་དེ་འགྱུར་མེད་ཀྱི་བརྩེ་བར་ཕྱོགས་སྲིད་པར་མ་ཟད།
ཁུ་སིམ་གྱི་ལྷིང་འཇགས་ཁྲོད་ནས་འཚོ་སྡོད་ཀྱི་བར་སྟོང་ཞིག་རྙེད་ཐུབ། བྱམས་སེམས་དེ་
རིགས་ལ་སུ་ཞིག་ཡིན་རུང་འགོག་རྒོལ་བྱེད་མི་སྲིད་ལ། བྱམས་སེམས་དེ་འདྲ་ཡོད་ཚེ་སུ་ཞིག་
ཀྱང་སྡུག་བསྔལ་གྱིས་ཕམ་ཉེས་སུ་གཏོང་མི་ཐུབ་པ་དང་། སྐྱོ་གདུང་གི་འཇིག་ཉེན་བཟོ་མི་
177

རང་གི་འདོད་པ་ལྟར་གྱི་མི་ཞིག་བྱའོ། །
ཐུབ་པར་མ་ཟད། ནམ་ཞར་ཡང་གཞན་གྱིས་འདོར་བར་བྱེད་མི་སྲིད།
བྱམས་སྙིང་རྗེའི་འོད་སྣང་དེ་ནི་སྡུག་གི་བྲོ་བ་གང་མང་མྱངས་མྱོང་བའི་སེམས་ནང་
ནས་ད་གཟོད་འཆར་ཐུབ་པ་དང་། འཇིག་རྟེན་ཕལ་བ་ལས་འཕགས་པའི་རྣམ་པའང་བདག་
འཛིན་དོར་རྗེས་གཞི་ནས་མངོན་ཡོང་ངེས་རེད།
མི་སྒེར་གྱི་འདོད་པ་ཚིམ་རྒྱུ་དང་བྱ་དགའ་གཟིགས་བཟོས། དེ་མིན་ཀུན་དང་མི་མཐུན་
པའི་རྣམ་པ་བཅས་བརྩོན་ལེན་མི་བྱེད་པ་དང་། མི་གཞན་ལ་སྡུག་བསྔལ་མི་བཟོ་བ་བཅས་ཀྱི་
བྱམས་སེམས་དེ་བྱུང་ཚེ། གཞི་ནས་མཆོག་ཏུ་གྱུར་པ་ཞིག་རེད་ཅེས་བརྗོད་ཆོག
རང་ཁོ་ན་བསམ་མཁན་གྱིས་རྒྱུན་དུ་བྱམས་སྙིང་རྗེ་ནི་དཀོན་མཆོག་ལ་དབང་ཞིང་།
ལག་པ་བསྲིངས་ན་སྙོབ་ཏུ་མེད་པ་ཞིག་ཏུ་འདོད་ཅིང་། རང་ཉིད་དང་འབྲེལ་མེད་དུ་བརྩི་བར་
བརྟེན། དུས་ནམ་ཡང་བྱམས་སྙིང་རྗེ་དེ་སེམས་ནང་དུ་འཇོག་གི་མེད། དོན་དངོས་སུ་དཀོན་
མཆོག་གི་བྱམས་སེམས་ནི་སྐྱེ་བོ་ཕལ་པའི་བློ་ངོ་ལས་འགོངས་པ་ཞིག་ཡིན་མོད། འོན་ཀྱང་
སེམས་ནང་དུ་བདག་ཉིད་མེད་ན། སྒེར་སེམས་བྲལ་བའི་བྱམས་སེམས་དང་བླ་ན་མེད་པའི་
བརྩེ་བ།དཀོན་མཆོག་གི་བྱམས་སེམས་བཅས་སེམས་སུ་འགྱུར་མེད་ཡུན་གནས་ཡོང་ཐུབ།
སེམས་ཀྱི་བྱམས་སྙིང་རྗེ་དེ་རིགས་ནི་མི་རྣམས་ཀྱིས་རྒྱུན་དུ་གླེང་ཡང་དེ་ལ་གོ་བ་ལོན་
ཐུབ་མཁན་ཉུང་ཙམ་མོ། །བྱམས་སེམས་དེ་རིགས་ཀྱིས་བླ་སྲོག་སྡིག་ཉེས་ཀྱི་ཁྲོད་ནས་སྐྱོབ་
ཐུབ་པར་མ་ཟད། ད་དུང་བླ་སྲོག་དེ་བསླུ་བྲིད་ལས་ཐར་བར་བྱེད་ཀྱི་ཡོད།
འོན་ཀྱང་། མི་རྣམས་ཀྱིས་དོན་དེ་ཇི་ལྟར་སྒྲུབ་ཐུབ་བམ་ཞེ་ན། དྲིས་ལན་ནི་བདེན་
ལུགས་ལས་བྱུང་བ་ཞིག་སྟེ། ཁྱོད་ཀྱིས་རང་སེམས་གཙང་ཕྱགས་བྱོས་དང་། ངས་དེའི་ནང་
ཡོངས་སུ་ཁེངས་པར་བྱེད་ཅེས་པའོ། །སྒེར་སེམས་དེ་རྩ་བ་ནས་དོར་བ་ན། ལྷད་མེད་བརྩེ་
སེམས་གཞི་ནས་འཆར་ཐུབ།
གལ་ཏེ་ཁྱེད་ཀྱིས་བྱམས་སེམས་དེ་ལ་ཡིད་ཆེས་མི་བྱེད་པར་ཉིན་ལྟར་རང་གི་སྒེར་
178

●ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
འདོད་ཁོ་ན་གཉེར་བ་ན། དེ་ནི་ཡོངས་སུ་ནོར་འཁྲུལ་ཞིག་དང་། ཐ་ན་ཁྱེད་ཀྱིས་བྱམས་སྙིང་
རྗེར་ཤེས་ཚོར་བྱུང་མེད་ཅེས་ཞུ་རྒྱུ་ལས་འོས་མི་འདུག
ཁྱོད་ཀྱིས་བྱམས་སྙིང་རྗེ་ཡིས་ཁྱོད་རང་བསྐྱབས་མྱོང་ཞེས་ཟེར། འོ་ན་ཁྱོད་ནི་མི་གཞན་
གྱིས་ཁྱོད་རང་ཉིད་ཀྱི་གཤིས་སྤྱོད་ངན་པ་དང་། ངར་ལངས་དྲགས་པ། གཏམ་འདོད་ཚ་པོ།
སྒེར་གྱི་འཁོན་འཛིན། དེ་བཞིན་ཁྱོད་ཀྱིས་མི་གཞན་ལ་དཔྱད་འཇོག་དང་རྒོལ་གཏམ་གཏོང་
བ་བཅས་ཀྱི་ཁྲོད་ནས་བསྐྱབས་པ་ཞིག་ཡིན་ནམ། གལ་ཏེ་མིན་ན། ཁྱོད་ཀྱི་ཅི་ཞིག་བསྐྱབས་པ་
ཡིན་ནམ། ཁྱོད་ཀྱི་བྱམས་སྙིང་རྗེ་དེ་གང་ཞིག་ནས་མངོན་འགྱུར་བྱུང་བ་ཡིན་ནམ།
བྱམས་སྙིང་རྗེ་ལྡན་པའི་སྐྱེ་བོ་དེ་མི་གསར་པ་གསར་རྐྱང་ཞིག་ཆགས་ངེས་པར་མ་ཟད།
བདག་ཉིད་ཀྱིས་འགྱུར་བ་ཅི་ཡང་གཏོང་མི་སྲིད། མི་གཞན་གྱི་མིག་ལམ་དུ་མི་དེ་ནི་ངང་རྒྱུད་
རིང་ལ། རང་ཚོད་འཛིན་མཁས་པ་དང་། ཁོག་ཡངས་བྱམས་སེམས་ལྡན་པ། གཞན་ལ་ཁེངས་
སྐྱུང་གཤིས་འཇམ་དང་གུས་ལུགས་ལྡན་པ་ཞིག་ཏུ་མཐོང་ཐུབ།
བྱམས་སྙིང་རྗེའམ་སྒེར་སེམས་ལྡན་པའི་བྱམས་སེམས་ནི་བརྩེ་དུང་ཁོ་ན་ཞིག་མ་ཡིན་
པར།དེ་ནི་ངོས་འཛིན་བྱེད་སྟངས་ཤིག་ཡིན་ཅིང་། རྣམ་པ་དེ་རིགས་ཀྱིས་མི་ཚོས་ངན་པར་ཚོད་
འཛིན་དང་ངན་པར་དད་མོས་བྱེད་པ་རྩ་གཏོར་གཏོང་ཐུབ་པ་དང་སྦྲགས་མིའི་སེམས་ཁམས་
དེ་དགེ་ལེགས་ཀྱི་ལམ་དུ་འདྲེན་ཐུབ། མཆོག་གྱུར་གྱི་བློ་གྲོས་ལ་མཚོན་ན། ཤེས་བྱ་དང་བྱམས་
སེམས་ནི་གཞི་གཅིག་ཏུ་གྱུར་པ་ཞིག་ཡིན་པ་དང་ལོགས་སུ་དབྱེ་ཐབས་བྲལ་བ་ཞིག་ཡིན།
རང་རེའི་འཇིག་རྟེན་འདི་ལྷད་མེད་བརྩེ་སེམས་ཡོངས་སུ་མངོན་འགྱུར་ཡོང་བའི་ཕྱོགས་
སུ་སྐྱོད་བཞིན་ཡོད་པ་དང་། འཇིག་རྟེན་ཐོག་གི་བྱ་དངོས་ཡོད་དོ་ཅོག་གནས་པའི་རྒྱུ་རྐྱེན་ཡང་
དམིགས་ཡུལ་དེ་ལ་ཐུག་ཡོད། བདེ་སྐྱིད་ཀྱི་འཚོ་བར་གཅེས་འཛིན་དང་རྣམ་ཤེས་གང་ཞིག་
དམིགས་འབེན་དང་ཕུགས་བསམ་གྱི་ཕྱོགས་སུ་ཉེ་བར་བཏུད་ཐེངས་རེ་རེ་ནི་ལྷད་མེད་བརྩེ་སེམས་
མངོན་འགྱུར་བྱེད་པར་འབད་འབུངས་བྱེད་ཐེངས་རེ་རེ་ཡིན།འོན་ཏེ་མིག་སྔའི་འཇིག་རྟེན་འདིར་
179

རང་གི་འདོད་པ་ལྟར་གྱི་མི་ཞིག་བྱའོ། །
ལྷད་མེད་ཀྱི་བརྩེ་སེམས་དེ་ད་དུང་མངོན་འགྱུར་ཡོང་ཐུབ་མེད། རྒྱུ་མཚན་ནི་ད་ལྟའི་དུས་འདིར་
ལྷད་མེད་བྱམས་སེམས་ཀྱིས་གང་དེའི་ཚིག་ཙམ་ལ་འགྱུར་འགྲོ་བའི་གྲིབ་གཟུགས་དེ་ཧམ་བཟུང་
བྱེད་བཞིན་ཡོད་པ་ལས། བྱམས་སེམས་དངོས་དེ་ལ་དོ་སྣང་བྱེད་བཞིན་མེད། དེར་བརྟེན། འཇིག་
རྟེན་ཁམས་ལ་ར་སྤུའི་འུར་རྡོ་ར་ཡི་འཇིང་པར་འཁོར་བའི་སྡུག་བསྔལ་གང་མང་བྱུང་བ་དང་། དེ་
ལས་ཉམས་མྱོང་བླངས་ཤིང་སྒེར་སེམས་མེད་པའི་བརྩེ་བ་ཡིས་མི་སེམས་བདེ་ལ་འགོད་ཐུབ་པའི་
གནས་ལུགས་རྟོགས་པའི་བར་དུ་སྡུག་བསྔལ་དང་སྐྱོ་གདུང་མུ་མཐུད་དུ་འབྱུང་སྲིད།
བདག་ཉིད་སྤང་རྒྱུའི་བསམ་འདུན་ཡོད་ཅིང་གྲ་སྒྲིག་ཀྱང་ཡོད་པའི་མི་ལ་མཚོན་ན།
བྱམས་སེམས་དེ་རིགས་དང་བློ་གྲོས་དེ་རིགས། ཞི་དུལ་དེ་རིགས། དེ་བཞིན་སེམས་ཀྱི་ཞི་
འཇགས་དེ་རིགས་ནི་དབང་ཆོག་ཆོག་ཡིན། སྟོང་ཁམས་འདིར་རང་སྣང་གང་དྲན་གྱིས་བེད་
སྤྱད་ཆོག་པའི་སྟོབས་ཤུགས་མེད་ཅིང་། མིའི་རིགས་ཀྱིས་བརྩི་སྲུང་ཞུ་བའི་ལས་དབང་གི་
ལྕགས་ཐག་ཆེ་ཤོས་ནི་མིའི་རིགས་རང་ངོས་ཀྱིས་བཟོས་པ་ཞིག་ཡིན། མིའི་རིགས་ལ་གཅུན་
སྡོམ་བྱེད་པའི་བྱ་དངོས་ཅི་ཞིག་ཡིན་རུང་མི་རྣམས་ལ་སྡུག་བསྔལ་བཟོ་སྲིད་དེ། རྒྱུ་མཚན་ནི་
འདི་ནི་ཁོ་ཚོའི་རེ་ཞིང་འདོད་པ་དེ་ཡིན་པ་དང་། ཁོ་ཚོ་དེ་ལྟ་བུའི་བཀག་རྒྱ་ལ་དགའ་པོ་ཡོད་
ཅིང་། ཁོ་ཚོས་བདག་ཉིད་ཀྱི་མུན་ནག་གི་གནམ་ས་ཆུང་ངུ་དེ་ནི་བདེ་སྐྱིད་ལྡན་པ་ཞིག་ཡིན་
པར་ངོས་འཛིན་བྱེད་པས་ཡིན། ཁོ་ཚོ་བཀག་སྡོམ་གྱི་ཁོར་ཡུག་དེ་ལས་ཁ་བྲལ་མ་ཐག རིན་
ཐང་ཡོད་པའི་བདེན་པའི་བྱ་དངོས་ཚང་མ་ཤོར་སྲིད་པར་སྐྲག་སྣང་བྱེད་ཀྱི་ཡོད།
ཁྱོད་ཀྱི་སྡུག་བསྔལ་ནི་ཁྱོད་རང་ཉིད་ལ་རག་ལས་པ་ཞིག་ཡིན་པ་དང་། དེ་མིན་སུས་ཀྱང་
ཁྱེད་ལ་བཙན་ཤེད་བཀོལ་མཁན་མེད་ལ།ཁྱོད་ཀྱི་སྐྱེ་རྒ་ན་འཆིར་ཡང་ཤུགས་རྐྱེན་བཟོ་མཁན་མེད།
གྲིབ་མ་གཟུགས་དང་མཉམ་དུ་འགུལ། དུ་བ་མེ་དང་བསྟུན་ནས་འཕྱུར། རྒྱུ་ལས་འབྲས་
བུ་སྐྱེད་པ་བཞིན། མིའི་རིགས་ཀྱི་བསམ་སྦྱོར་ལས་སྡུག་བསྔལ་དང་བདེ་སྐྱིད་འབྱུང་།
འཇིག་རྟེན་འདིར་རང་རེའི་མཐའ་འཁོར་ན་སྣང་ཚུལ་མང་དག་ཅིག་ཡོད་ཅིང་། དེ་ལྟར་
180

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
སྣང་བའི་རྒྱུ་རྐྱེན་མངོན་ལྐོག་སྣ་མང་ཡོད་ན་ཡང་། རྒྱུ་རྐྱེན་དེ་དག་ཚང་མ་ནི་མཐར་ཐུག་གི་
འདྲ་མཉམ་ཞིག་ལ་གཞི་བཅོལ་ནས་གནས་ཡོད་པ་སྨོས་ཅི་དགོས། མིའི་རིགས་ལ་གོད་ཆག་
ཡོང་དོན་ནི། ཉེ་རབས་སམ་གནའ་རབས་སུ་མིའི་རིགས་ཀྱིས་ངན་པའི་ས་བོན་བཏབ་ཡོད་
པས་ཡིན། མིའི་རིགས་ཀྱིས་བདེ་སྐྱིད་ཀྱི་དཔལ་ལ་རོལ་ཐུབ་དོན་ནི། ཁོ་ཚོས་དགེ་བའི་ལས་
བསགས་པ་ལས་བྱུང་བ་ཡིན། གལ་ཏེ་མི་རྣམས་ཀྱིས་གནད་འདིར་བསམ་གཞིགས་དང་སྦྲགས་
ཧུར་ཐག་གིས་དེ་ལ་གོ་བ་བླངས་ཚེ། ཁོ་ཚོས་དགེ་བའི་ས་བོན་འདེབས་འགོ་རྩོམ་ངེས་པར་མ་
ཟད། སྔོན་ཆད་ཁོང་ཚོའི་སེམས་ཀྱི་ལྡུམ་རའི་ནང་བཏབ་པའི་རྩྭ་ལྡུམ་དག་མེ་ལ་སྲེག་ངེས་ཡིན།
འཇིག་རྟེན་འདིས་སྒེར་སེམས་ལྡན་པའི་བྱམས་སེམས་ལ་གོ་བ་ལོན་མི་སྲིད། གང་ལགས་
ཤེ་ན་སྒེར་སེམས་དང་ལྡན་པའི་བྱམས་སེམས་ཀྱིས་མི་སྒེར་གྱི་བདེ་སྐྱིད་དོན་གཉེར་བྱེད་ཅིང་། མི་
རྟག་པའི་རང་བཞིན་དུ་གྱུར་པའི་ཁེ་ཕན་ཁོ་ནའི་དབང་དུ་གྱུར་པར་མ་ཟད། སྤྲོ་སྣང་དང་ཁེ་ཕན་
དེ་རིགས་ནི་བདེན་པ་དང་ཡུན་གནས་ཡོང་བར་ངོས་འཛིན་བྱེད། བག་མེད་རྒྱས་སྤྲོས་ཀྱི་འཚོ་བར་
ལོངས་སུ་སྤྱད་ན། སྐྱོ་གདུང་གིས་མནར་རྒྱུ་ནི་གཡོལ་ཐབས་མེད་ཅིང་། བདེན་ལུགས་ཀྱི་དྭངས་
གཙང་དང་ཞི་འཇགས་ཀྱི་མཛེས་སྡུག་མཐོང་མི་ཐུབ། ཟས་གོས་ལ་སེམས་ཁྲལ་མེད་པའི་འཚོ་བར་
ཡིད་ཚིམ་ནས་བསྡད་ན།ཁྱོད་རང་བྱམས་བརྩེ་ཆེན་པོའི་ཁང་ཆེན་གྱི་ཕྱི་རུ་ལུས་ངེས་རེད།
བྱམས་སེམས་འདི་རིགས་མེད་པ་དང་། བྱམས་སེམས་འདི་རིགས་ལ་གོ་བ་མི་ལོན་པའི་
དབང་གིས། མི་རྣམས་ཀྱིས་བགྲང་ལས་འདས་པའི་གསར་བརྗེ་བྱེད་ངེས་མོད། འོན་ཀྱང་ནང་
སེམས་ཀྱི་བློས་གཏོང་ཅི་ཡང་མེད། མི་སུ་ཡིན་རུང་སོ་སོའི་གསར་བརྗེ་ཡིས་འཇིག་རྟེན་འདི་ཡང་
དག་པའི་ལམ་དུ་འདྲེན་པར་ངོས་འཛིན་བྱེད་ནའང་།སེམས་སུ་གསར་བརྗེ་ཡི་འདུ་ཤེས་སྐྱེས་པ་ན།
དེ་མ་ཐག་སྡིག་ཉེས་ཀྱི་དྲིལ་བསྒྲག་པར་འགྱུར་ངེས་རེད། ནང་སེམས་ལ་གསར་བརྗེ་བྱེད་པ་ནི་དོན་
དམ་གྱི་གསར་བརྗེ་ངོ་མ་ཡིན་ཟེར་ཆོག རྒྱུ་མཚན་ནི་ནང་སེམས་སུ་སྡིག་ཉེས་གང་སར་ཁྱབ་ཡོད་
པས་ཡིན། འཇིག་རྟེན་འདིར་སྒེར་འཛིན་དང་། ཕྱོགས་རིས། འཐབ་རྩོད་བཅས་དོར་ཏེ། བྱམས་
127

རང་གི་འདོད་པ་ལྟར་གྱི་མི་ཞིག་བྱའོ། །
སྙིང་རྗེའི་བསླབ་བྱ་ཐོབ་ཚེ། གཞི་ནས་བདེ་སྐྱིད་ཀྱི་བསྐལ་པ་བཟང་པོའི་ཉི་མ་ཤར་རྒྱུ་རེད།
ཕྱུག་པོ་ཚོས་དབུལ་པོ་ཚོར་མཐོང་ཆུང་མི་བྱེད་ལ། དབུལ་བོ་ཚོས་ཀྱང་ཕྱུག་པོ་ཚོར་
སུན་འབྱིན་མི་བྱེད་པ། འདོད་རྔམ་ཅན་གྱིས་སྦྱིན་པ་ཇི་ལྟར་གཏོང་ལུགས་ཤེས་ཤིང་། འདོད་
སྲེད་ཅན་གྱིས་སྤྱོད་གཙང་ཇི་ལྟར་སྐྱོང་བ། ཏང་ཤོག་བར་གྱི་འཐབ་རྩོད་ཞི་བ། བརྩེ་མེད་ཅན་
གྱིས་གུ་ཡངས་གཏོང་ཤེས་པ། ཕྲག་དོག་ཅན་གྱིས་གཞན་དང་མཉམ་སྤྲོ་བྱེད་ལ། དཀྲོག་
གཏམ་སྐུར་འདེབས་ཅན་ལ་ངོ་ཚ་ཁྲེལ་དང་ལྡན་པར་འགྱུར་བ་བཅས་འཇིག་རྟེན་འདིའི་སྐྱེ་
ཕོ་མོ་རྣམས་ལམ་བུ་འདིར་བསྐྱོད་ཐུབ་པ་ན། བསྐལ་བཟང་ཤར་བར་ཐག་མི་རིང་། དེར་བརྟེན།
སེམས་ཁམས་གཙང་བཟོ་བྱེད་ཐུབ་པའི་མི་དེ་འཇིག་རྟེན་འདིའི་རླབས་ཆེ་བའི་དགེ་སྒྲུབ་
ཅན་ལ་འགྱུར་ངེས་གཏན་ཡིན།
འཇིག་རྟེན་འདིར་སྒེར་སེམས་བྲལ་བའི་བྱམས་སེམས་མངོན་འགྱུར་ཡོང་བར་ད་དུང་
དུས་ཚོད་ངེས་གཏན་ཞིག་དགོས་ནའང་། གལ་ཏེ་ཁྱོད་ཀྱིས་རེ་བའི་གོམ་ཁ་མ་ལྷོད་ན། ཁྱོད་
ད་ལྟ་ཉིད་དུ་དུས་རབས་དེ་འདྲ་ཞིག་ཏུ་སྐྱོད་ཆོག་ཆོག་ཡིན། ཁྱོད་ཀྱིས་སྒེར་འཛིན་དོར་བ་
དང་། ཕྱོགས་རིས་དང་འཁོན་འཛིན། སུན་འབྱིན་བཅས་རིང་དུ་བསྐྱུར་ཏེ། དགེ་ཞིང་དཀྱེལ་
ཡངས་པའི་བྱམས་སེམས་དེའི་ཕྱོགས་སུ་སྐྱོད་དགོས།
འཁོན་འཛིན་དང་། ཞེན་ལོག སུན་འབྱིན་བཅས་ཡོད་སར། སྒེར་སེམས་བྲལ་བའི་
བྱམས་སེམས་གནས་ཐབས་མེད། སྒེར་སེམས་བྲལ་བའི་བྱམས་སེམས་དེ་སུན་འབྱིན་ཡོངས་
སུ་དོར་བའི་སེམས་ཁོ་ནར་གནས་ཐུབ།
ཁྱོད་ཀྱིས“ང་རང་ར་བཟི་མཁན་དང་། ཚུལ་འཆོས་ཅན། རྐུན་མ། མི་གསོད་ལག་དམར་
བཅས་ལ་དགའ་མི་སྲིད་དེ། ཞེན་ཁ་ལོག་པ་མ་ཟད་ངས་མི་དེ་དག་ལ་སུན་འབྱིན་བྱེད་ངེས"
ཟེར། ཁྱོད་ཀྱི་བརྩེ་དུང་གི་ངོས་ཐད་ནས་མི་དེ་དག་ལ་དགའ་མི་སྲིད་པ་གདོན་མི་ཟ་ནའང་།
ཁྱོད་ཀྱིས་མི་དེ་དག་ལ་ཞེན་ལོག་དང་སུན་འབྱིན་བྱེད་ངེས་ཞེས་བརྗོད་སྐབས། དེའི་ཐོག་ནས
182

●ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཁྱོད་ཀྱིས་རླབས་ཆེ་བའི་བརྩེ་བ་ཆེན་པོར་གོ་བ་ལོན་ཐུབ་མེད་པ་གསལ་བཤད་བྱེད་ཐུབ།
གལ་ཏེ་ཁྱོད་མི་ཁ་ཤས་ཤིག་ལ་དགའ་མོས་ཡོད་ཅིང་དེ་དག་ལ་བསྔགས་བརྗོད་བྱས་
ནའང་། ཁོ་ཚོས་ཁྱོད་ལ་ངོ་རྒོལ་བྱེད་པའམ་ཡང་ན་ཁྱོད་ཉིད་བློ་སེམས་བདེ་བར་མི་བྱེད་པའི་
བྱ་བ་སྒྲུབ་ཚེ། ཁྱོད་ཀྱིས་ཁོ་ཚོར་ཞེན་ལོག་དང་སྦྲགས་སུན་འབྱིན་བྱེད་སྲིད། འོན་ཀྱང་། གལ་
ཏེ་ཁྱོད་ཀྱི་སེམས་སུ་གཞན་ལ་ལེ་བདའ་དང་སྐྱོན་བརྗོད་མཐའ་གཅིག་ཏུ་བྱས་ན། དེ་ནི་ཁྱོད་
ཀྱི་སེམས་སུ་སྒེར་སེམས་ཆེ་བའི་བྱམས་སེམས་ཡོད་པའི་རྟགས་རེད།
གལ་ཏེ་ང་ཚོས་བྱམས་སེམས་ནི་བྱ་དངོས་ཡོད་དོ་ཅོག་ལ་ཁྱབ་པ་རྟོགས་པར་མ་ཟད།
བྱམས་སེམས་འདིའི་འཇིགས་པ་མེད་པའི་སྟོབས་ཤུགས་ལ་ངོས་འཛིན་བྱུང་ན། ཁྱོད་ཀྱི་
སེམས་སུ་སུ་ལ་ཡང་ལེ་བདའ་བྱེད་འདོད་ཡོད་མི་སྲིད།
བྱམས་སེམས་འདི་ལ་ངོས་འཛིན་མི་ཐུབ་པའི་མི་རྣམས་ཀྱིས། མི་གཞན་ལ་ཁྲིམས་
གཅོད་མཁན་དང་ཉེས་ཆད་གཅོད་མཁན་ལྟ་བུའི་ནུས་པ་འདོན་པ་ལས། འཇིག་རྟེན་འདིར་
རྟག་བརྟན་གྱི་ཁྲིམས་དཔོན་དང་ཉེས་ཆད་གཅོད་མཁན་ཞིག་གདོད་མ་ནས་ཡོད་པ་རྟོགས། མི་སོ་
སོའི་ལྟ་བ་དང་། བྱ་བ་སྒྲུབ་སྟངས་མི་འདྲ་བར་བརྟེན། དེ་དག་གིས་ཕ་རོལ་གང་ཞིག་སྨྱོན་པ་
དང་། རིག་པ་འཆོལ་བ། བརྡར་ཤ་གཅོད་མི་ཐུབ་པ། ཁ་དན་ཚིག་ཐོག་ཏུ་མི་གནས་པ་བཅས་
ལ་རྩི་ཞིང་། རང་ཉིད་དང་ལྟ་བ་མཐུན་པའི་མི་གང་དེ་བློས་འགེལ་ཆོག་པ་དང་བསྔགས་བརྗོད་
བྱ་འོས་པར་རྩི་བཞིན་ཡོད། མི་དེ་རིགས་ནི་དོན་དངོས་སུ་རང་ཉིད་གཙིགས་ཆེར་འཛིན་
མཁན་གྱི་གྲས་སུ་གཏོགས་པ་རེད། འོན་ཀྱང་། བྱམས་སྙིང་རྗེ་གཙིགས་ཆེར་འཛིན་མཁན་
ཚོས་གཞན་ལ་དབྱེ་བ་འདི་ལྟར་མི་འབྱེད་པ་དང་། ཁོ་ཚོས་མི་གཞན་ལ་རང་གི་ལྟ་བ་དང་
ལེན་བྱེད་པ་དང་། རང་གི་བྱ་བ་སྒྲུབ་སྟངས་ཀྱི་རྗེས་སུ་འབྲངས་རྒྱུར་བཙན་སྐུལ་བྱེད་མི་སྲིད།
བྱམས་དང་སྙིང་རྗེའི་རྩ་དོན་དེ་ཡིད་དུ་གསལ་པོར་ཉར་ཚེ། རྒྱུན་དུ་བྱ་བ་གང་སྒྲུབ་ཀྱང་རྩ་
དོན་འདི་གཞིར་འཛིན་སྲིད་པ་དང་། བྱ་དངོས་ཡོད་དོ་ཅོག་ལ་ཀུན་སློང་བཟང་པོའི་འདུ་ཤེས་
183

རང་གི་འདོད་པ་ལྟར་གྱི་མི་ཞིག་བྱའོ། །
ཤིག་འཆང་བར་ངེས། མི་གཤིས་མཆོག་དམན་མི་འདྲ་བ་དང་། རྨོངས་ཚོད་ཅན་ནམ་བློ་ལྡན་
དང་། མཁྱེན་དཔྱོད་ཡངས་པའམ་མཐོང་ཐོས་ཉུང་བ། སྒེར་སེམས་ཅན་ནམ་སྒེར་སེམས་བྲལ་
བ་བཅས་གང་ཡིན་རུང་། ཀུན་གྱིས་གཅིག་མཚུངས་སུ་རང་སོ་སོའི་ཞི་འཇགས་ཀྱི་བསམ་
བློའི་ནང་ནས་བདེ་སྐྱིད་ཀྱི་དུང་བརྡ་ཐོས་ཐུབ།
རང་ལ་ཧུར་བརྩོན་གྱིས་གཅུན་སྡོམ་དང་བདག་ཉིད་ལས་ཡང་དང་ཡང་དུ་རྒྱལ་བ་ཡིན་
ན། གཞི་ནས་ཁྱོད་ལ་མཆོག་ཏུ་གྱུར་པའི་ཤེས་ཡོན་ལྡན་ངེས་ཡིན། སེམས་ཀྱི་དྭངས་གཙང་
རྒྱུན་འཁྱོངས་བྱས་ཚེ། གཞི་ནས་དཀོན་མཆོག་གི་ཞལ་རས་མཇལ་ཐུབ།
བླ་མེད་བྱམས་སེམས་ཐོབ་པར་འདོད་པའི་མི་ཡིས་རྒྱུན་དུ་གཞན་ལ་སུན་འབྱིན་བྱེད་
པའི་སེམས་པ་ཁྱད་གསོད་བྱེད། གང་ལགས་ཤེ་ན་ལྷད་མེད་ཀྱི་བསམ་བློའི་ཤེས་བྱ་ཡོད་སར།
ལེ་བདའ་ཅི་ཡང་ཡོད་མི་སྲིད་ཅིང་། གཞན་ལ་ལེ་བདའ་གང་བྱུང་མི་བྱེད་པའི་སེམས་ནང་
ནས་ད་གཟོད་བླ་མེད་ཀྱི་བྱམས་སེམས་འཁྲུངས་ཐུབ་པ་ཡིན།
ནམ་ཞིག་གི་ཚེ། ཁྱོད་ཀྱིས་ཆོས་ལུགས་མཐའ་དག་ལ་དད་མོས་བྱེད་མཁན་དང་དེ་མིན་
ཆོས་ལུགས་ལ་དད་པ་མེད་མཁན་རྣམས་ལ་ལྟ་ཚུལ་གཅིག་མཚུངས་སུ་འཛིན་ཐུབ་ཚེ། ཁྱོད་
ཀྱིས་ད་གཟོད་བླ་མེད་བྱམས་སེམས་ཐོབ་པར་བརྩོན་ལེན་བྱས་ཆོག་ལ། བླ་མེད་བྱམས་སེམས་
ཐོབ་མཁན་ཡོངས་ལ་རང་དབང་སྩོལ་ཐུབ།
མཆོག་གྱུར་གྱི་ཡོན་ཏན་དང་སྒེར་སེམས་བྲལ་བའི་བྱམས་སེམས་ཀྱིས་ལེ་བདའ་བྱེད་
པའི་བསམ་ཚུལ་མཐའ་དག་མེད་པར་བཟོ་སྲིད་པ་དང་། ངན་པ་ཡོད་ཚད་མཐར་སྐྲོད་བཏང་
ནས། འདུ་ཤེས་དེ་དྭངས་གཙང་གི་ངོས་ཟིན་གང་ཞིག་གི་མཐོ་སར་སླེབས་པར་བྱེད་ངེས། དེ་
རུ་བྱམས་སེམས་དང་དགེ་བ། བདེན་པ་བཅས་གང་སར་ཁྱབ་ཡོད་ཅིང་། དེ་ནི་མཆོག་ཏུ་གྱུར་
ལ་འཇིག་པ་མེད་པའི་རང་གཟུགས་སུ་གྲུབ་ཡོད།
འདྲ་མཉམ་གྱི་བསམ་བློ་ཤུགས་དྲག་པ་ཞིག་གིས་ཁྱོད་ཀྱི་བློ་རིག་ལ་སྦྱོང་བརྡར་བྱེད་པ་
དང་། ཁྱོད་ཀྱི་སེམས་རྒྱུད་གཙང་བཟོ་དང་གདུང་སེམས་མཉམ་སྐྱེའི་བསམ་པ་ལྡན་པར་བྱེད།
184

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
གཏམ་སྤྱོད་ལ་གཟབ་ནན་དང་ཁ་དན་ཚིག་ཏུ་གནས་པར་བྱེད་དགོས། དེ་ལྟར་བྱས་ན་ཁྱོད་
ཉིད་གཞི་ནས་བླ་ན་མེད་ཅིང་ཞི་དུལ་དུ་འགྱུར་ངེས་པར་མ་ཟད། མཐའ་མར་འགྱུར་མེད་ཀྱི་
བྱམས་སེམས་མངོན་འགྱུར་ཡོང་ཐུབ། དེར་བརྟེན། གཞན་གྱི་དད་མོས་བཙན་གྱིས་བསྒྱུར་བར་
མ་བྱས་ན། ཁྱོད་ལ་གོ་བསྐོན་བློ་འགུག་གི་ནུས་པ་སྔར་བས་ལྡན་ཐུབ་པ་དང་། རང་སྣང་གང་
ཤར་གྱིས་རྩོད་གླེང་མ་བྱས་ན། ཁྱོད་ལ་གཞན་གྱི་བརྩི་བཀུར་ཐོབ་ངེས། ཚུལ་མིན་ཧམ་སེམས་
མ་བཅངས་ན། བློ་ལྡན་སྐྱེ་བོས་ཁྱོད་ལ་མཐོང་ཆེན་བྱེད་ངེས། རྒྱུ་མཚན་ནི་བླ་མེད་བྱམས་
སེམས་ནི་ཀུན་ལས་རྒྱལ་ཐུབ་པ་དང་། བླ་མེད་ཀྱི་བརྩེ་བའི་བསམ་སྤྱོད་དང་སྐད་ཆ་ནི་ནམ་
ཡང་ནུབ་པ་མེད་པ་ཞིག་ཡིན།
བྱམས་སེམས་ནི་ག་ས་གང་དུ་གནས་ཤིང་། བླ་ན་མེད་ཅིང་མི་ནུས་པ་ཅི་ཡང་མེད་པ་
ཞིག་ཡིན་པ་དང་། ངན་སེམས་ཀྱི་བཀག་རྒྱ་ལས་གྲོལ་བ་དང་། ནང་སེམས་བདེ་བར་འཁོད་
དགོས་པ་ཞིག་ཡིན། མི་རྣམས་ཀྱིས་ཐབས་ལམ་སྣ་ཚོགས་བརྒྱུད་ནས་བདེན་ལུགས་མངོན་
འགྱུར་ཡོང་ཐབས་བྱེད་ཅིང་། འདོད་ཆུང་ཆོག་ཤེས་དང་སེམས་པ་ཞི་བར་གནས་དགོས། འདི་
ནི་ཞི་བདེ་ཡིན་ལ། འདི་ནི་བདེ་སྐྱིད་ཡིན། འདི་ནི་ནུབ་པ་མེད་པ་དང་། མཆོག་ཏུ་གྱུར་པ་
ཡིན།འདི་ནི་སྒེར་སེམས་བྲལ་བའི་བྱམས་སེམས་ཐོབ་པ་ཞིག་ཡིན་ནོ། །
ང་མཚོ་འགྲམ་དུ་འགྲེང་སྟེ།
མཚོ་རླབས་ཀྱིས་བྲག་རྡོ་ལ་གང་འདོད་ཀྱིས་རྡེབ་པ་མཐོང་སྐབས།
སེམས་སུ།
བྲག་རྡོ་ཡིས་ཇི་ལྟར་ཡུལ་དུས་རིང་པོ་དེ་བརྒལ་ནས།
མཚོ་རླབས་ཀྱི་བགྲང་ལས་འདས་པའི་རྡུང་རྡེག་ལ་ཁ་གཏད་བཅགས་པ་ཡིན་ནམ་སྙམ།
ཆེས་སྲ་མཁྲེགས་ཀྱི་བྲག་རྡོ་དེ་རྩ་བརླག་ཏུ་གཏོང་བར།
མཚོ་རླབས་ཀྱི་རྡུང་རྡེག་རེ་རེ་ནི་ངལ་བ་འབྲས་མེད་ཙམ་ཡིན་པ་རྟོགས།
185

རང་གི་འདོད་པ་ལྟར་གྱི་མི་ཞིག་བྱའོ། །
འོན་ཀྱང་ངའི་དྲན་ངོར།
བྲག་རྡོ་དེ་དག་ལ་སེར་ག་གས་དོན་གང་ཡིན་ནམ་སྙམ།
ངའི་རྡོག་འོག་ན་བགྲང་ལས་འདས་པའི་བྱེ་མ་ཡོད་ཅིང་།
དེ་དག་ནི་བྲག་རྡོ་ཡིས་མཚོ་རླབས་ལ་ཁ་གཏད་བཅགས་པའི་ཐོན་དངོས་རེད་སྙམ།
མཚོ་རླབས་འཕྱུར་ཐེངས་རེར།
རླབས་ཀྱི་ཕྲེང་བ་རྦབ་ཀྱིས་འགྲིལ་ཅིང་། དྲག་ཤུགས་ཀྱིས་འཕྱོ།
ངས་རླབས་ཕྲེང་འོག་ཏུ་གནའ་བོའི་དུས་སུ་བརྒྱབ་པའི་སྐམ་སའི་ས་རྟགས་
ཤིག་ཡོད་པ་མཐོང་བས།
གཞི་ནས་བྲག་རྡོ་ནི་མཚོ་ཆེན་གྱི་བྲན་གཡོག་ཡིན་པ་རྟོགས།
མཚོ་རླབས་ཀྱི་འཇམ་མཉེན་དང་བར་མེད་ཀྱི་འཕྱོ་སྐྱོམ་གྱིས།
རང་བྱུང་མཚར་སྡུག་གི་བཟོ་བཀོད་འདི་འགྲུབ་པར་བྱས་སོང་།
རི་བོ་ཆུང་ངུ་རེའི་དབུ་འཕང་ཇི་ལྟར་དམའ་རུ་ཕབ་ནས་བདེ་ཐང་དུ་བཏང་བ་དང་།
སྲ་བརྟན་གྱི་བྲག་རྡོ་རེ་རེ་མཇུག་མཐར་ཕམ་པར་བྱས་འདུག
མཐའ་མར། ངས་ཧ་གོ་སོང་།
མཁྲེགས་འཛིན་གྱི་སྡིག་ཉེས་དེས་ཀྱང་་
བརྩེ་སེམས་ཀྱི་འཇམ་མཉེན་གྱི་བྱིལ་བྱིལ་ལ་བཟོད་ཐབས་མེད་འདུག
ཡང་དང་བསྐྱར་དུ། བར་མཚམས་མ་བཞག་ན།
ང་ཚོའི་སེམས་ནང་གི་ངན་རེངས་དེས།
ཆེས་མཐའ་མར་མགོ་བོ་སྒུར་སྲིད།
186

●ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཚད་མེད་ཀྱི་ཕྱོགས་སུ་སྐྱོད་པ།
འགྲོ་བ་མིའི་རིགས་ཀྱི་ལོ་རྒྱུས་བྱུང་བ་ནས་བཟུང་འདོད་པ་ཡོད་པར་གྱུར་པ་གཞིར་
བཞག་དང་སྲིད་པའི་མཐུན་རྐྱེན་ཡོད་རྒུར་བརྟེན་ནས་འཚོ་བ་རོལ་བའི་མཐུ་ནུས་ལྡན་པར་
གྱུར་ཡོད་ན་ཡང་།མིའི་རིགས་ཀྱིས་རང་སྟེང་གི་ཚད་བཀག་རང་བཞིན་དང་། གནས་སྐབས་
རང་བཞིན། སྒྱུ་འཕྲུལ་རང་བཞིན་བཅས་ཀྱང་ཚོར་ཐུབ་ཡོད་པ་རེད། ཁོ་ཚོས་ཞེ་ལྷོད་ལ་
བབས་ནས་བསམ་གཞིགས་གཏོང་དུས་སུ། སྟོང་ཁམས་ཆེན་མོ་འདིའི་ཚད་མེད་རང་བཞིན་
རྟོགས་པར་འབད་འབུངས་བྱས་མྱོང་ཡོད་ལ། རྟག་བརྟན་གྱི་སེམས་པའི་ཞི་བདེ་ལ་རེ་སྨོན་
ཡང་འཆང་མྱོང་ཡོད་པ་རེད།
མི་རྣམས་ཀྱིས་འཇིག་རྟེན་ཕལ་བའི་སྤྲོ་སྣང་ནི་མངོན་སུམ་དུ་ཡོད་པ་དང་མི་སེམས་
ཚིམ་པར་བྱེད་པ་ཞིག་ཡིན་པར་སྟོང་སེམས་འཆང་བའི་སྐབས་སུ། སྡུག་བསྔལ་དང་སེམས་
གཅོང་གིས་ཁོ་ཚོར་སྤྲོ་སྣང་དེ་རིགས་ནི་འཁྲུལ་སྣང་ཙམ་དང་བདེ་ལེགས་མ་ཡིན་པ་ཞིག་
ཡིན་པར་ཡང་དང་ཡང་དུ་གསལ་འདེབས་བྱེད་བཞིན་ཡོད་པ་རེད། འཇིག་རྟེན་གྱི་བྱ་དངོས་
ཕལ་བ་དག་ལས་ཡིད་སེམས་ཡོངས་སུ་ཚིམ་ཐུབ་པར་མི་རྣམས་ཀྱིས་ཡིད་ཆེས་བྱས་མྱོང་ཡོད་
ན་ཡང་། ནང་སེམས་ནས་བསྟུད་མར་བརྡོལ་ཡོང་བའི་སྟོབས་ཤུགས་ཤིག་གིས་རང་གི་ཡིད་
ཆེས་ཀྱི་དད་པ་འདི་ལ་མཐའ་གཅིག་ཏུ་ངོ་རྒོལ་བྱེད་པ་ཚོར། ངོ་རྒོལ་གྱི་སྟོབས་ཤུགས་འདིས་
གསལ་བཤད་བྱ་ཐུབ་པ་ནི་ནུབ་པ་མེད་ཅིང་རྟག་ཏུ་བརྟན་པ་དང་ཚད་མེད་ལ་བརྟེན་ན་ད་
187

རང་གི་འདོད་པ་ལྟར་གྱི་མི་ཞིག་བྱའོ། །
གཟོད་རྒྱུན་རིང་གི་ཡིད་ཚིམ་དང་ཞི་བདེ་རྣལ་མ་ཞིག་རེག་ཐུབ་པ་དེ་ཡིན། འདི་རུ། དད་
འདུན་སྐོར་གྱི་ཐུན་མོང་གི་རྨང་གཞི་ཡོད། འདི་རུ། དད་མོས་ཡོད་ཚད་ཀྱི་འབྱུང་ཁུངས་
དང་སྒུལ་ཤུགས་ཡོད། འདི་རུ། སྤུན་ཟླ་ཡི་བླ་སྲོག་དང་བརྩེ་སེམས་ཡོད་པ་དང་། མིའི་སྙིང་
སྟོབས་ནི་མཆོག་ཏུ་གྱུར་ཅིང་རྟག་ཏུ་བརྟན་པ་ཞིག་རེད། འཆི་བའི་འཇིགས་པ་དང་ཡིད་
སེམས་དཀྲུགས་པའི་རྙོག་ཟིང་གི་མདུན་ནས། རང་གི་ངོ་བོ་རྣལ་མ་དེ་དང་འཚམས་པའི་
འདུ་ཤེས་ཀྱི་རྣམ་པ་ཞིག་ལྡན་པར་ཁོས་ཧུར་བརྩོན་བྱེད་ངེས་རེད། མིའི་སྙིང་སྟོབས་དང་
ཚད་མེད་གཉིས་ནི་ཁ་འབྲལ་ཐབས་མེད་པ་ཞིག་ཡིན་ཏེ། གལ་སྲིད་ཚད་མེད་མེད་ན། མི་
ཡི་སྙིང་སྟོབས་དེ་དུས་ནམ་ཡང་ཚིམ་པར་མི་འགྱུར་བ་དང་། སྡུག་གི་ཁུར་བོ་ཡིས་མི་སེམས་
ལ་གནོན་ཤུགས་མཚམས་མེད་དུ་སྟེར་ངེས། སྡུག་བསྔལ་གྱི་མུན་པས་ཁོའི་མདུན་སྐྱོད་ཀྱི་
ལམ་ག་སྒྲིབ་པར་བྱེད་ཅིང་། ཁོ་རང་རྨི་ལམ་གྱི་ཞིང་ཁམས་ནས་དངོས་ཡོད་ཀྱི་འཚོ་བའི་ནང་
འཐེན་ཡོང་ངེས།
ཆུ་ཐིགས་གཅིག་ལས་རྒྱ་མཚོ་ཆེན་པོའི་ཆུ་ཡི་བྲོ་བ་རྟོགས་ཐུབ་པ་བཞིན་ཚད་མེད་པའི་
སྐྱེས་བུ་གང་ཞིག་ཁོང་དང་འདྲ་བ་ཀུན་གྱི་འཐུས་ཚབ་ཏུ་གྱུར་ཆོག་པ་རེད། ཡང་ཆུ་ཐིགས་
གཅིག་གིས་ཆེས་མཇུག་མཐར་རྒྱ་མཚོ་ཆེན་པོ་སྙེག་པའི་ལམ་རྙེད་ནས་དེ་རུ་འདྲེས་སྲིད་པ་
ནང་བཞིན་མི་སྒེར་ལ་མཚོན་ན་ཡང་ཆེས་མཇུག་མཐར་ཁོ་རང་གང་ནས་ཡོང་བ་དེར་ཕྱིར་
ལོག་དགོས་པ་དང་ཁོད་ཡངས་མཐའ་མེད་ཀྱི་རྒྱ་མཚོ་ཆེན་པོའི་ནང་དུ་ཡལ་དགོས་ཡོད་པ་
རེད།
ཚད་མེད་ལ་བརྟེན་ནས་རང་ཉིད་ལེགས་སྒྲིག་བྱེད་པ་ནི་མི་ཚེ་ཡི་དམིགས་འབེན་
ཡིན། གཏན་དུ་མི་བསླུ་བའི་ཆོས་ཉིད་དང་འཆམ་མཐུན་མཉམ་གནས་ཡོང་རྒྱུ་ནི་ཤེས་རབ་
དང་བརྩེ་སེམས། ཞི་བདེ་བཅས་ཀྱི་མཚོན་སྟངས་ཤིག་ཡིན། ཡིན་ན་ཡང་ཕལ་བ་ལས་འདས་
པའི་ངང་ཚུལ་འདི་རིགས་ལ་གང་ཟག་ཕལ་བ་དག་གིས་གོ་བ་ལེན་མི་ཐུབ། མི་ཁེར་ཚུགས་
188

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཅན་དང་ཀུན་དང་མི་མཐུན་པར་གཅིག་པུར་སྡོད་མཁན། སྒེར་སེམས་ཅན་བཅས་ནི་ཤེས་
རབ་དང་མཆོག་གྱུར་གྱི་དགྲ་ཟླ་ཡིན། ཁེར་ཚུགས་ཀྱི་གཤིས་ཀ་དང་ཀུན་དང་མི་མཐུན་པར་
གཅིག་པུར་སྡོད་པ། སྒེར་སེམས་བཅས་དོར་བ་ཡིན་ཚེ། མི་རྣམས་ལ་འཇིགས་པ་མེད་ཅིང་
ཚད་མེད་པའི་མཆོག་གྱུར་གྱི་སྲོལ་རྒྱུན་ཆགས་ངེས་རེད།
འདི་ལྟར་བྱེད་པ་དེ་གང་ཟག་ཕལ་བ་དང་སྒེར་སེམས་ཅན་གྱི་མིས་གནོད་འཚེ་ཚབས་
ཆེ་ཤོས་དང་གསབ་ཏུ་མེད་པའི་གྱོང་གུད་དུ་རྩི་བཞིན་ཡོད་མོད། དོན་དངོས་སུ་དེ་ནི་བླ་ན་
མེད་ཅིང་དོ་ཟླ་མེད་པའི་བདེ་སྐྱིད་ཅིག་ཡིན་ལ། མངོན་སུམ་དང་ཡུན་བརྟན་གྱི་འབྲས་བུ་ཁོ་
ན་ཉིད་དེ་ཡིན། ནང་སེམས་ཀྱི་ཆོས་ཉིད་དང་ཚེ་སྲོག་གི་ངོ་བོ། ལས་དབང་བཅས་ལ་མི་རྣམས་
ཀྱིས་གོ་བ་ཟབ་མོ་ལེན་ཐུབ་མེད་པར། གནས་སྐབས་ཀྱི་དངོས་ཡོད་ཙམ་ལ་སེམས་འཁོར་བ་
དང་ཡུན་རིང་ལ་འཕེལ་ཐུབ་པའི་ནུས་པ་མེད་པའི་བྱ་དངོས་དག་ལ་སེམས་འཁོར་ནས་བསྡད་
ཡོད། དེར་བརྟེན། རྨོངས་འཐོམ་གྱིས་འདི་ལྟར་རྒྱུན་འཁྱོངས་བྱས་ན་རང་ཡལ་དུ་འགྲོ་རྒྱུའི་
ལས་དབང་ལ་གཡོལ་ཐབས་མེད།
མི་རྣམས་ཀྱིས་དཀའ་སྤྱད་སྡུག་རུས་བྱེད་པའི་དམིགས་ཡུལ་ནི་རང་གི་འདོད་པ་ཚིམ་པར་
བྱེད་ཆེད་ཡིན་ལ། ཕར་བལྟས་ཚོད་ཀྱིས་དེ་རང་ཡུན་རིང་ལ་གནས་སྲིད་པར་མཐོང་ཡོང་། ཁོ་
ཚོས་ཐབས་བརྒྱ་ཇུས་སྟོང་གིས་ཇི་ལྟར་གཡོལ་ན་ཡང་། འཆི་བའི་འཇིགས་པ་དང་ཁོ་ཚོའི་
གཅེས་པར་འཛིན་པའི་བྱ་དངོས་རིང་དུ་བྲལ་བ་ཡིས་སེམས་ནང་དུ་གྲིབ་མ་ནག་པོ་ཞིག་
བསྐོན་ངེས་ཤིང་། དེ་དུས་ཁོ་ཚོ་རང་སྟེང་གི་སྒེར་སེམས་ཀྱི་གྲིབ་མ་དེ་ནི་འདྲེ་ནག་པོ་བཞིན་
ག་ས་གར་རྗེས་སུ་དེད་ཡོང་ངེས་རེད།
སྲིད་པའི་ལོངས་སྤྱོད་ཀྱི་དྲོད་ཁོལ་དང་དགའ་མགུར་ཡུན་རིང་རོལ་བ་དང་བསྟུན་ནས་
མི་རྣམས་ཀྱི་སེམས་ནང་གི་མཆོག་གྱུར་གྱི་ཆ་དེ་རིམ་གྱིས་ཡལ་བར་གྱུར་ཅིང་། ཁོ་ཚོ་དངོས་
པོའི་འདོད་སྲེད་ཀྱི་གཏིང་དུ་བྱིངས་པ་དང་གཉོམ་ཞན་གྱི་འདམ་དུ་ལྷུང༌། ཤ་གཟུགས་ཀྱི་
189

རང་གི་འདོད་པ་ལྟར་གྱི་མི་ཞིག་བྱའོ། །
ཕུང་བོ་འདི་འཇིག་པ་མེད་པར་འདོད་པའི་གཞུང་ལུགས་དེ་བདེན་པ་བདེན་ཐུབ་ཀྱི་བདེན་
ལུགས་སུ་སྒོམ། མི་ཞིག་གི་སེམས་པ་དེ་སྒེར་སེམས་རྣམ་པ་སྣ་ཚོགས་ཀྱིས་ཁེངས་སྐབས་ཁོའི་
བསམ་བློའི་ནང་དུ་བརྡར་ཤ་གཅོད་པའི་ནུས་པ་ཉམས་འགྲོ་བ་དང་ཁོས་གནས་སྐབས་དང་
རྟག་བརྟན་གྱི་དབྱེ་མཚམས་མི་ཤེས་པར་འཁྲུལ་འགྲོ་ལ། ཡལ་སླ་བ་དང་མི་ཉམས་པ་གཉིས་
དགར་མི་ཤེས་ཤིང་། འཆི་བ་དང་མི་ནུབ་པ་གཉིས་ནོར་འགྲོ། ནོར་འཁྲུལ་དང་བདེན་ལུགས་
གཉིས་ནོར་བར་བྱེད། དེ་ལ་བརྟེན་ནས། འཇིག་རྟེན་འདིར་འགྲོ་བ་མིའི་རིགས་ཀྱི་ཉམས་
མྱོང་གི་རྨང་གཞི་མེད་པའི་གཞུང་ལུགས་དང་ལྟ་བས་ཁེངས་སྲིད། ཤ་ཁྲག་གདོས་བཅོས་ཀྱི་
ལུས་པོ་འདིར་སྐྱེས་མ་ཐག་ནས་བཟུང་ནམ་ཞིག་ལ་རང་ཉིད་རང་གིས་འཇིག་པར་བྱེད་པའི་
ས་བོན་ཞིག་མི་མངོན་པར་སྐུང་ཡོད་པ་དང་། བསྒྱུར་དུ་མེད་པའི་ཆོས་ཉིད་འདི་ལ་རྐྱེན་བྱས་
ནས་ལུས་པོ་འདི་འཇིག་པར་འགྱུར་བ་དེ་ནི་གཡོལ་དུ་མེད་པ་ཞིག་ཡིན།
སྟོང་ཁམས་ཆེན་མོའི་ཁྲོད་ཀྱི་འཇིག་སླ་བའི་དངོས་པོ་དག་ནི་ཡུན་བརྟན་ཞིག་གཏན་
ནས་མ་ཡིན་ཏེ། རྟག་བརྟན་གྱི་དངོས་པོ་ནི་ནམ་ཡང་ཡལ་བ་མེད་པ་ཞིག་ཡིན། དངོས་པོ་
ཕལ་བ་དག་ནི་དུས་ནམ་ཞིག་ལ་འཇིག་འགྲོ་ཞིང་རྟག་བརྟན་གྱི་དངོས་པོ་དག་ལ་འཇིག་པ་
མེད། གནས་སྐབས་ཙམ་གྱི་དངོས་ཡོད་ཀྱི་དངོས་པོ་དེ་དག་དུས་ནམ་ཞིག་ལ་འཇིག་འགྲོ་
ཞིང་། རྟག་བརྟན་གྱི་དངོས་པོ་དེ་དག་ནི་སྐད་ཅིག་སྐད་ཅིག་ཏུ་འགྱུར་འགྲོ་མི་སྲིད། སྣང་
ཚུལ་གང་ཞིག་ག་དུས་ཡིན་ཡང་ངོ་བོ་འགྱུར་མི་སྲིད་པ་དང་། ངོ་བོ་ཡང་དེ་དང་མཚུངས་པར་
སྣང་ཚུལ་དུ་འགྱུར་མི་སྲིད། ནོར་འཁྲུལ་དེ་དུས་ནམ་ཡང་བདེན་ལུགས་སུ་འགྱུར་མི་སྲིད་ལ།
བདེན་ལུགས་ཀྱང་ནོར་འཁྲུལ་དུ་གཏན་ནས་འགྱུར་མི་སྲིད། འགྲོ་བ་མིའི་རིགས་ཀྱིས་ཤ་ཁྲག་
གདོས་བཅས་ཀྱི་ལུས་པོ་འདི་འཇིག་རྒྱུ་མེད་པར་གཏོང་མི་ཐུབ་ན་ཡང་། ལུས་འདིའི་ཆགས་
ས་དགའ་ས་དེ་དག་སྤངས་པ་བརྒྱུད་ནས་ཁོ་རང་ཉིད་འཇིག་པ་མེད་པའི་གནས་སུ་བསྐྱལ་
ཐུབ།
190

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཚེ་སྲོག་གི་རྣམ་པ་གང་ཡིན་རུང་། དེའི་ངོ་བོ་ནི་འགྱུར་སླ་ཞིང་ཡུན་ཐུང་ལ་ཤོར་སླ་
བ་ཞིག་ཡིན། དེ་ལས་ངོ་བོའི་ཆོས་ཉིད་ཁོ་ན་རྟག་བརྟན་ཞིག་ཡིན། ཚེ་སྲོག་ལ་ངོ་བོ་མང་
སྟེ། དེ་དག་ཁ་ཐོར་གྱིས་གནས་ཡོད། ཡིན་ཡང་ཚེ་སྲོག་གི་ངོ་བོའི་ཆོས་ཉིད་དེ་ནི་གཅིག་ཁོ་
ན་ཉིད་ལས་མེད་དེ། དེ་ནི་སྒེར་ཚུགས་སུ་གནས་པའི་སྤྱི་ཡོངས་ཤིག་ཡིན། རང་སེམས་ཀྱི་
ཚོར་བ་དང་སྒེར་སེམས་དེ་ཁྱད་གསོད་བྱས་པ་བརྒྱུད་ནས་མིའི་རིགས་རང་སྒེར་དང་ཚོར་བ་
ནོར་འཁྲུལ་ཅན་གྱི་རྫུས་སྐྱེས་ལྟ་བུར་གྱུར་ཅིང་། མཐའ་མར་ཕྱེ་མ་ལེབ་ཏུ་གྱུར་ནས་འོད་ཟེར་
གྱི་ཕྱོགས་སུ་འཕུར་འགྲོ། འདི་རུ་ཁྱོད་ཀྱིས་སྟོང་ཁམས་ཆེན་མོའི་དངོས་པོ་ཡོད་རྒུ་འཇིག་སླ་
བའི་བདེན་པ་མངོན་སུམ་མིག་གིས་མཐོང་ཐུབ།
དེར་བརྟེན། མི་རྣམས་ལ་རང་གིས་རང་ཉིད་ནོར་ཡོད་པ་ཁས་ལེན་དུ་འཇུག་དགོས་
པ་དང་། ཁོ་ཚོ་སྲོག་ཆགས་ཀྱི་ལྷན་སྐྱེས་ཀྱི་རང་གཤིས་ལས་རྒྱལ་བར་བྱེད་དགོས་ལ། ཁོ་
ཚོ་འདོད་ཡོན་ལོངས་སྤྱོད་ཀྱི་བྲན་དུ་འགྱུར་བར་མི་བྱེད་པར། མཆོག་གྱུར་གྱི་ཀུན་སྤྱོད་
འཛོམས་པར་བྱས་ནས་དུས་དང་རྣམ་པ་ཀུན་ཏུ་རང་གི་ཀུན་སྤྱོད་ཡག་ཏུ་བསྒྱུར་ནས། ཆེས་
མཇུག་མཐར་བླ་ན་མེད་ཅིང་། ཁེངས་ཆུང་དང་། ཞི་དུལ། དཀྱེལ་ཡངས། བྱམས་སྙིང་རྗེ་
ཅན་ཞིག་ཏུ་འགྱུར་བར་བྱེད་དགོས།
“དགེ་བའི་སེམས་ལས་བདེན་པའི་ཤེས་པ་སྐྱེས"ཟེར། རང་གི་གཤིས་ཀར་ཚོད་འཛིན་
གང་ལེགས་བྱས་ཏེ་བྱ་དངོས་གང་ཡིན་རུང་ཡོད་ཚད་ལ་དགེ་སེམས་བཅངས་ཚེ། ད་གཟོད་
ཀུན་ལས་མཆོག་ཏུ་གྱུར་པའི་བདེན་ལུགས་ཀྱི་ལྟ་བ་ཆགས་ངེས་པ་དང་བདེན་ལུགས་དང་
ནོར་འཁྲུལ་གཉིས་ཀྱི་སོ་མཚམས་ཀྱང་མ་ནོར་བར་དབྱེ་ཐུབ་པ་རེད། དེར་བརྟེན། དགེ་བར་
སྤྲོ་བའི་མི་ནི་སྤྱང་གྲུང་ཅན་དང་སོ་སྐྱེས་ཕལ་བ་ལས་འདས་པ་ཤ་སྟག་ཡིན་པ་དང་། མངོན་
མཁྱེན་གྱི་མཐུ་ནུས་ཅན་དང་རྟག་བརྟན་གྱི་མཐིལ་རྟོགས་མཁན་འབའ་ཞིག་ཡིན། བྱམས་
བརྩེ་ལྡན་ལ། ངང་རྒྱུད་རིང་བ་དང་། ཁེངས་པ་ཆུང་བ། མཆོག་ཏུ་གྱུར་པ། རང་གིས་རང་
191

རང་གི་འདོད་པ་ལྟར་གྱི་མི་ཞིག་བྱའོ། །
ལ་གཅུན་སྡོམ་བྱེད་ཐུབ་པ། རང་ཉིད་བསྐྱུད་པ། སྙིང་རྗེ་ཆེན་པོ་ཡོད་པ་བཅས་ཀྱི་གཤིས་
ཀའི་ནང་ནས་ཁྱོད་ཀྱིས་ཆེས་བླ་ན་མེད་པའི་ཤེས་རབ་དེ་རྙེད་ཐུབ། ངང་རྒྱུད་རིང་བོ་མེད་
མཁན་དག་ལ་ནི་ཡིད་ཆེས་མ་བྱེད། རྒྱུ་མཚན་ནི་ཁོ་ཚོས་མཐའ་གཅིག་ཏུ་ལོངས་སྤྱོད་ཁོ་ན་
སྙེག་ཅིང་རང་འདོད་ཚིམ་པའི་དོན་འབའ་ཞིག་གཉེར་བཞིན་ཡོད། དགེ་སེམས་དང་བྱམས་
སྙིང་རྗེ་མེད་མཁན་ལ་ཡིད་ཆེས་མ་བྱེད། རྒྱུ་མཚན་ནི་ཁོ་ཚོར་ཤེས་རབ་མི་ལྡན་པར་གྲགས་
འདོད་ཀྱི་སེམས་ཁོ་ན་ལས་མེད་ཅིང་། ཁོ་ཚོའི་སྨྲ་བརྗོད་དང་བྱ་སྤྱོད་གང་ཡིན་རུང་རྔ་མ་
མེད་དེ།དེ་ནི་ཁོ་ཚོར་རྟག་བརྟན་གྱི་རྨང་གཞི་བརྟན་པོ་ཞིག་མེད་པས་སོ། །
ང་ཚོས་བདག་ཉིད་འདོར་བར་བྱ། ང་ཚོས་འཇིག་རྟེན་ཕལ་བའི་ལས་དེ་དག་འདོར་
བར་བྱ། ང་ཚོས་རང་སྒེར་གྱི་འདོད་པ་དེ་འདོར་བར་བྱ། འདི་ལྟར་བྱས་ན། ང་ཚོ་ད་གཟོད་
ཚད་མེད་པའི་སེམས་ཀྱི་འཇིག་རྟེན་དུ་ཞུགས་ཐུབ།
འཇིག་རྟེན་ཕལ་བའི་ལས་དང་ཤ་གཟུགས། རང་གཤིས་ཚང་མ་ནི་དུས་ཚོད་ཀྱི་སྨིག་
རྒྱུའི་ཀློང་གི་གྲོང་ཁྱེར་ལྟ་བུ་རེད། མྱ་ངམ་ཐང་བརྒལ་མཁན་དང་དེ་མིན་བསམ་བློའི་གོ་
རྟོགས་སད་ཡོད་པའི་མི་རྣམས་ཀྱིས་ནི་སྟོང་ཁམས་ཆེན་མོའི་ངོ་བོ་རྟོགས་ཡོད་པ་དང་། སྣང་
ཚུལ་མཐའ་དག་གི་ཤུན་ལྤགས་བཤུས་ཏེ་རྨི་ལམ་དང་འཁྲུལ་སྣང་མཐར་སྐྲོད་བཏང་ཡོད་པ་
རེད།
ཆོས་ཉིད་འདི་འདྲ་ཞིག་ཡོད་དེ། དེ་ནི་ཆ་རྐྱེན་མེད་པའི་སྒོ་ནས་བསྟུན་པར་བྱེད་དགོས་
ཤིང་། དེ་ནི་རྣམ་པ་སྣ་ཚོགས་པའི་རང་བཞིན་ཡོད་ཚད་ཀྱི་རྨང་གཞི་ལྟ་བུ་ཡིན་ལ། རྟག་
བརྟན་གྱི་བདེན་ལུགས་ཡིན། ཆོས་ཉིད་འདིའི་འོག་ནས་འཇིག་རྟེན་འདིའི་གནད་དོན་ཡོད་
ཚད་གྲིབ་མ་བཞིན་ཕར་བུད་འགྲོ། ཆོས་ཉིད་འདི་དང་བདེན་ལུགས་འདི་ལ་ངེས་ཤེས་ཡོད་ན་
ང་ཚོ་ཚད་མེད་ཀྱི་ཕྱོགས་སུ་བསྐྱོད་ཐུབ་པ་དང་། རྟག་བརྟན་གྱི་དབང་དུ་འགྱུར་ཐུབ་ངེས།
གཅེས་པའི་ཆོས་ཉིད་འདི་རང་གི་ཚེ་སྲོག་གི་སྲོག་ཤིང་དུ་བཞག་སྟེ་སེམས་ཞི་བར་ཕབ་
192

●ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཅིང་འཆམ་མཐུན་དང་བདེ་བར་འཁོད་པར་བྱེད་དགོས། སྡིག་ཉེས་དང་སྙོམས་སྒྲིག་མ་ཡིན་
པ་དག་ཚར་གཅོད་བྱེད་དགོས་ཤིང་། སྡིག་ཉེས་མི་སྤོང་བ་དང་དགེ་སྤྱོད་མཚམས་འཇོག་
པར་དགག་པ་རྒྱག་དགོས་ལ། སེམས་ནང་ཞི་བར་གནས་པར་བརྟེན་དགོས་ཀྱི་ཡོད། དེར་
བརྟེན། དོན་གང་ཡིན་རུང་རྒྱུས་ལོན་ཟབ་མོ་བླངས་ཏེ་རྟག་བརྟན་དང་ཚད་མེད་པའི་རྩ་དོན་
ལ་ཉམས་མྱོང་གསོག་འཇོག་བྱེད་དགོས། མི་ཕལ་བ་ཞིག་གི་ངོས་ནས་བཤད་ན་རྩ་དོན་འདི་
དག་ནི་གཏིང་ཟབ་དྲགས་ནས་གོ་བ་མི་ལོན། གལ་སྲིད་རྩ་དོན་འདིར་ངོས་འཛིན་མེད་པ་
ཡིན་ན་ང་ཚོའི་བླ་སྲོག་ལ་ཞི་བར་གནས་པའི་གོ་སྐབས་ཤིག་ཡོད་མི་སྲིད། གནད་འདིར་ངེས་
ཤེས་སྐྱེས་པའི་མི་ནི་དོན་དམ་པའི་མཁས་མཛངས་ཅན་རེད་ཅེས་བཤད་ཆོག ཤེས་རབ་འདི་
ནི་ཤེས་བྱའི་མཛོད་འཛིན་མཁན་དག་གི་ཤེས་རབ་མ་ཡིན་པར་བབ་ཆགས་དཀྱེལ་ཡངས་ཀྱི་
སེམས་དང་ཐུན་མོང་མ་ཡིན་པའི་གཤིས་རྒྱུད་ཡོད་པའི་ཤེས་རབ་ཅིག་ཡིན། ཚད་མེད་པའི་
འཇིག་རྟེན་དང་རྟག་བརྟན་ལ་ཡང་དག་པའི་ངོས་འཛིན་ཞིག་ཡོད་དགོས་ལ། དུས་ཚོད་དང་
འཇིག་རྟེན་ཕལ་བའི་ཆོས། ལུས་པོ་བཅས་ཀྱི་དབང་དུ་འགྱུར་མི་རུང་སྟེ། དེ་དག་ནི་མུན་
ནག་གི་རྒྱལ་ཁམས་ཀྱི་གྲུབ་ཆར་གཏོགས་པས་སོ། །དུས་མཚུངས་སུ། རྟག་བརྟན་དང་གནམ།
བསམ་བློ་བཅས་ལ་རྒྱབ་རྟེན་བཅོལ་ཆོག་སྟེ། དེ་དག་ནི་འོད་ཟེར་གྱི་རྒྱལ་ཁམས་ཀྱི་གྲུབ་ཆར་
གཏོགས་པས་སོ། །
ཚད་མེད་ཀྱི་འཇིག་རྟེན་ལ་ཞུགས་རྒྱུ་ནི་གཞུང་ལུགས་ཙམ་དང་སེམས་ཀྱི་སྣང་བ་ཙམ་
མ་ཡིན་པར་གནད་འགག་གི་ཉམས་མྱོང་ཞིག་ཡིན་ཏེ། ཉམས་མྱོང་འདི་དག་ནི་འབད་པ་ལྷུར་
ལེན་གྱིས་ནང་སེམས་གཙང་མར་བཟོས་པའི་འབྲས་བུ་ཡིན། ཤ་གཟུགས་ཀྱི་ལུས་པོ་འདི་ཁོ་
ན་མི་རུ་ངོས་མི་འཛིན་པ་དང་། འདོད་སེམས་ཡོད་ཚད་ལ་ཚོད་འཛིན་དང་གཙང་བཟོ་བྱས་
ཤིང་། བརྩེ་དུང་ལྷོད་ལ་བབས་པ་དང་སེམས་གཟེངས་ཡར་འཕྱོ་མར་ལྷུང་མི་བྱེད་པའི་སྐབས་
སུ། མི་སྒེར་གྱི་བསམ་བློ་དེ་ད་གཟོད་ཚད་མེད་པའི་ཚུལ་དུ་གནས་ཐུབ། ཚད་འདི་འདྲར་
193

རང་གི་འདོད་པ་ལྟར་གྱི་མི་ཞིག་བྱའོ། །
བསླེབས་དུས། ང་ཚོར་ད་གཟོད་བྱིས་བློ་ལྟར་གཡའ་དག་པའི་ཤེས་རབ་དང་ཞི་དུལ་མཐའ་
མེད་པ་ཞིག་ཡོད་པར་འགྱུར་ངེས། འཚོ་བའི་དཀའ་ཚེགས་གང་མང་བརྒྱུད་ན་མི་རྣམས་ངལ་
བས་དུབ་ཅིང་ཉོབ་པར་འགྱུར་ངེས། ཁོ་ཚོ་འདས་ཚར་རྗེས་ཀྱང་མི་ཚེའི་གནད་དོན་མང་
པོ་ཞིག་ད་དུང་ཐག་གཅོད་བྱ་ཐུབ་མེད་དེ། ཁོ་ཚོས་མི་གཤིས་ཀྱི་མུན་པའི་ཀློང་ནས་ལམ་ག་
གསལ་བོར་མཐོང་མ་ཐུབ་པར་རང་གིས་རང་ལ་ཚོད་འཛིན་ཐེབས་ཡོད་པ་རེད། རང་སྒེར་གྱི་
འཚོ་བའི་སོ་ཚིས་སྲུང་བའི་ཆེད་དུ། མི་རྣམས་ཀྱིས་བདེན་ལུགས་འཚོལ་སྙེག་བྱེད་པའི་འཚོ་
བ་དེ་ཕར་གཡུགས་ཡོད་པ་རེད། རུལ་སུངས་སུ་གྱུར་པའི་བྱ་དངོས་ལ་མགོ་འཁོར་ནས་སྡོད་
མཁན་གྱི་མིས་ནི་དུས་ནམ་ཡང་བདེན་ལུགས་ལ་ཤེས་རྟོགས་བྱེད་པའི་སྒོ་མོ་འབྱེད་མི་ཐུབ།
བདག་ཉིད་དོར་བ་ན་ད་གཟོད་དཀའ་ངལ་མང་པོ་ཁྱད་གསོད་བྱེད་ཐུབ། ནང་སེམས་
ཀྱི་བློས་གཏོང་གི་སྙིང་སྟོབས་ཀྱིས་ནོར་འཁྲུལ་ཡོད་ཚད་མཐར་སྐྲོད་གཏོང་ཐུབ། གནད་དོན་
ཆེན་པོ་ཅི་འདྲ་ཞིག་ཡིན་རུང་བདག་ཉིད་དོར་རྗེས་ཀྱི་ལམ་སྒྲོན་འོག་ཏུ་གྲིབ་གཟུགས་ནང་
བཞིན་ཡལ་བར་འགྱུར་ངེས་རེད། ང་ཚོ་རང་ཉིད་ཀྱི་སྒྱུ་འཕྲུལ་གྱི་ཚོར་བ་ལས་གཞི་ནས་
གནད་དོན་ལྷག་པར་བྱེད་ཅིང་། བདག་ཉིད་དོར་བ་ཡིན་ན་གནད་དོན་ཡང་རང་བཞིན་
གྱིས་མེད་པར་འགྱུར་ངེས་རེད། བདག་ཉིད་དང་ནོར་འཁྲུལ་གཉིས་ནི་དོན་གཅིག་མིང་གི་
རྣམ་གྲངས་ཡིན། ནོར་འཁྲུལ་གྱི་འབྱུང་ཁུངས་ནི་གཏིང་དཔོག་པར་དཀའ་བའི་མུན་ནག་གི་
རྙོག་འཛིང་དེ་ཡིན་པ་དང་། རྟག་བརྟན་གྱི་བབ་ཆགས་དེ་ནི་བདེན་ལུགས་ཀྱི་འོད་ཟེར་ཡིན།
སྒེར་སེམས་ཆེ་བའི་བརྩེ་བ་དེས་མི་རྣམས་བདེན་ལུགས་དང་རིང་དུ་བྲལ་བར་བྱེད་ཅིང་།
མཐའ་གཅིག་ཏུ་མི་སྒེར་གྱི་བདེ་སྐྱིད་འཚོལ་སྙེག་བྱས་ན་མི་རྣམས་ཀྱིས་དེ་བས་ཀྱང་གཏིང་
ཟབ་ལ་དྭངས་ཤིང་གཙང་བ་དང་ཡུན་རིང་བའི་བདེ་སྐྱིད་དེ་འཛིན་མི་ཐུབ།
བདག་ཉིད་དོར་བ་དང་། མི་རྣམས་ཀྱིས་གཅེས་པར་འཛིན་པའི་རང་གཤིས་དོར་བ་
ཡིན་ན། རྨོངས་འཐོམ་མཐའ་དག་རང་ཡལ་དུ་གྱུར་འགྲོ་བ་དང་། མི་རྣམས་བབ་ཆགས་ཀྱི་
194

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
གནས་བབ་ཅིག་ཏུ་འཚོ་ཐུབ། གནས་ཚུལ་འདི་འདྲའི་འོག་ནས། མི་རྣམས་ལ་བླ་མེད་ཀྱི་
ཤེས་རབ་ལྡན་པར་འགྱུར་བ་དང་ཚད་མེད་ཀྱི་ཀློང་ནས་ཞི་བར་གནས་ཐུབ། ཁོས་བརྩོན་པ་
མ་བསྐྱེད་ཀྱང་ལས་ཀ་རླབས་ཆེན་འགྲུབ་ཐུབ་པ་དང་། གནད་དོན་གྱི་མདུད་པ་ཡོད་ཚད་
རང་ཞིག་ཏུ་འགྱུར་ངེས་ཏེ། རྒྱུ་མཚན་ནི་ཁོ་རང་གིས་ངོ་བོ་རྟོགས་ཚར་བས། འགྱུར་བག་
སྐྱེན་པའི་རྒྱུ་རྐྱེན་དེ་རིགས་ལ་བསམ་བློ་གཏོང་དགོས་མེད་པར་འགྱུར་མེད་ཀྱི་རྩ་དོན་ཁོ་
ནར་མནོ་བསམ་བཏང་ན་འགྲིག་པས་སོ། །རང་སྒེར་གྱི་འདོད་སེམས་དང་ནོར་འཁྲུལ། ལྟ་བ།
ཕྱོགས་ལྷུང་དེ་དག་དོར་རྗེས། ཁོས་གཞི་ནས་བདེན་ལུགས་ལ་གོ་བ་ལོན་ཐུབ། སྒེར་སེམས་
དང་དམྱལ་ཁམས་ཀྱི་མ་རིག་པའི་འཇིག་པ་དེ་དག་དང་བྲལ་བ་དང་། དེ་བས་ཀྱང་རང་སྟེང་
གི་ཚེ་སྲོག་དོར་བའི་རྗེས་སུ། ཁོར་བླ་མེད་མཆོག་གྱུར་གྱི་བདེ་སྐྱིད་དང་རྟག་བརྟན་གྱི་ཚེ་
སྲོག་འཐོབ་པར་འགྱུར་ཞིང་། སྐྱེ་འཆི་སྦྲེལ་བར་བྱེད་པའི་ཚེ་སྲོག་འཐོབ་པར་འགྱུར། ཡོད་
ཚད་ཕངས་མེད་དུ་དོར་རྗེས། ཁོར་ཡོད་ཚད་དབང་བར་གྱུར་པར་མ་ཟད། ཞི་བདེ་དང་ཚད་
མེད་ཀྱི་ཀློང་ནས་སྤྲོ་སྣང་གིས་འཚོ་ཐུབ།
ང་ཚོ་བདག་ཉིད་ལས་ཡོངས་སུ་ཐར་བ་དང་སྐྱེ་འཆི་དབྱེར་མེད་དུ་མཐོང་ཚེ། ད་གཟོད་
ཚད་མེད་ཀྱི་གནས་སུ་ཞུགས་ཐུབ། ང་ཚོ་འཇིག་སླ་བའི་བདག་ཉིད་ལ་ཡིད་མི་ཆེས་པར་
རླབས་ཆེན་གྱི་ཆོས་ཉིད་དང་མཆོག་གྱུར་གྱི་དགེ་སྤྱོད་ལ་རྗེས་སུ་ཡི་རང་བྱས་ན། ད་གཟོད་
འཇིག་པ་མེད་པའི་བདེ་སྐྱིད་ལོངས་སུ་སྤྱོད་པའི་ཐོབ་ཐང་ལྡན་པར་འགྱུར་ངེས། མི་འདི་འདྲ་
ཞིག་ཏུ་གྱུར་ན། ད་ནི་ཁོ་ལ་ཞེ་ཕམ་མེད་ཅིང་རེ་ཆད་དང་འགྱོད་པ་ཡང་མེད། སྒེར་སེམས་
མེད་པར་གྱུར་རྗེས། ད་ནི་དཀའ་སྡུག་མེད་པར་གྱུར་ཅིང་། གནས་ཚུལ་ཅི་འདྲར་འཕྲད་ཀྱང་
ཁོས་དེ་ཚང་མ་མཐུན་རྐྱེན་དུ་བརྩི་ངེས། དུས་མཚུངས་སུ། ད་ནི་ཁོ་བདག་ཉིད་ཀྱི་བྲན་དུ་
མི་འགྱུར་བར་དཀོན་མཆོག་གི་གཡོག་ཏུ་འགྱུར་ངེས་ཤིང་། ཚུལ་དེ་ལ་ཁོ་རང་སེམས་གཏིང་
ནས་དགའ་པོ་བྱུང་ཡོད། འཁོར་བའི་རྙོག་ཟིང་དང་འགྱུར་ལྡོག་གིས་ཁོའི་སེམས་ཁ་དཀྲུག་
195

རང་གི་འདོད་པ་ལྟར་གྱི་མི་ཞིག་བྱའོ། །
མི་ཐུབ་ལ། ཁོས་དམག་འཁྲུག་ལངས་པའི་དཀྲོག་གཏམ་ཐོས་དུས་ཀྱང་གཡམ་རྒྱུགས་ཅི་ཡང་
མི་བྱེད། མི་རྣམས་ཀྱི་རྒྱུད་ཞེ་སྡང་གིས་ཡོངས་སུ་བརླམས་ཡོད་པའི་སྐབས་སུ་ཡང་ཁོས་དེ་ལ་
བྱམས་སྙིང་རྗེ་རྒྱ་ཆེན་དུ་བསྐྱེད་ངེས། མཚམས་རེར་ཕྱི་ཚུལ་ནས་བདེ་ལེགས་མ་ཡིན་ན་ཡང་
ཁོས་འཇིག་རྟེན་མི་སྡོད་མདུན་དུ་སྐྱོད་བཞིན་ཡོད་པའི་གནས་ལུགས་རྟོགས་ཡོད།
སྤྲོ་བའི་དགོད་སྒྲ་དང་སྡུག་གི་མིག་ཆུ་གང་མང་བརྒྱུད་པ་དང་།
འཚོ་བ་དང་འཚོ་གནས་གང་མང་བརྒྱུད་ཅིང་།
སྡིག་ཉེས་དང་ངལ་རྩོལ་བརྒྱུད་དེ།
སྔ་གཞུག་ཀུན་ཏུ།
མཛེས་པའི་ཀུན་སྤྱོད་དང་སྡིག་པ་ཡོད་ཚད་བརྒྱུད།
དཀོན་མཆོག་གི་རླབས་ཆེ་བའི་སྔོན་ཐོན་གྱི་སྲོག་ཤིང་དུ།
འོད་ཟེར་ལམ་ལམ་སྤྲོ་བའི་གསེར་སྐུད་ཀྱིས་ཡོངས་སུ་དཀྲིས་ཡོད་པ་རེད།
རླུང་འཚབ་དྲག་ཏུ་རྒོད་དུས། ཞེ་སྡང་ལངས་མཁན་མེད་དེ། དེ་ནི་ཁོ་ཚོས་རླུང་འཚུབ
མྱུར་དུ་ཞི་བར་འགྱུར་ངེས་པ་རྟོགས་ཡོད་པས་ཡིན། འཐབ་རྩོད་ཀྱི་རླུང་ནག་གིས་འཇིག་
རྟེན་ལ་གཏོར་བརླག་ཐེབས་དུས། བདེན་ལུགས་དང་སྙིང་རྗེའི་སྤྱན་གྱིས་འཇིག་རྟེན་ལ་
གཟིགས་མཁན་གྱི་ཤེས་རབ་ཅན་དག་གིས་གནས་སྐབས་དེ་འདྲ་མྱུར་དུ་ཕར་འགྲོ་ངེས་པ་
རྟོགས་ཡོད་པ་རེད། རླུང་འཚུབ་འཇགས་རྗེས་སེམས་ཀྱི་ཞིག་རལ་གྱི་སྟེང་ནས་སླར་ཡང་
འཇིག་པ་མེད་པའི་ཤེས་རབ་ཀྱི་གཞལ་ཡས་ཁང་ཆེན་སྐྲུན་པར་བྱེད།
ངང་རྒྱུད་རིང་བོ་དང་། འཛད་མེད་ཀྱི་སྙིང་རྗེ། ཞི་ཞིང་དུལ་ལ་དྭངས་ཤིང་གཙང་བའི་
གཤིས་ཀ་བཅས་ཀྱིས་ཁོ་རང་བདེ་སྐྱིད་ཀྱིས་འཚོ་བར་བྱེད། ཁོས་སྐད་ཆ་བཤད་སྐབས་མི་
196

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
རྣམས་ཀྱིས་བསམ་བློ་ཞིབ་ཏུ་གཏོང་སྲིད་པ་དང་གནས་ལུགས་དེ་བས་ཀྱང་མང་བ་ཞིག་ཐོས་
པར་རེ་བ་འཆང་བཞིན་ཡོད། འདི་ལྟར། ཁོ་རང་ཚད་མེད་དུ་བསྐྱོད་པ་དང་། བློས་གཏོང་
ཆེན་པོའི་སྟོབས་ཤུགས་ཀྱིས་འཚོ་བའི་གསང་བ་ལ་ངོས་འཛིན་བྱེད་བཞིན་ཡོད་པ་རེད།
ཚེ་སྲོག་དང་ལས་དབང་།བདེན་ལུགས་བཅས་ལ་དོགས་སློང་བྱས་ཏེ།
ངས་མུན་ནག་དང་ཀྱག་ཀྱོག་ཁྲོད་ཀྱི་སིས་ཧྥིན་ཁི་སིས་བཙལ།
ཁོང་གིས་ང་ལ་ཁྱད་མཚར་གྱི་དོན་ཞིག་གསུངས་བྱུང་སྟེ།
"ལོང་བའི་མིག་ནང་དུ་ད་གཟོད་རྫུས་བཅས་ཡོད་པ་དང་།
དཀོན་མཆོག་གི་མིག་ནང་ནས་ད་གཟོད་དཀོན་མཆོག་གི་སྣང་བརྙན་མཐོང་ཐུབ།"
ངས་རྨོངས་འཐོམ་དང་དཀའ་སྤྱད་ཀྱི་འབད་བརྩོན་ཁོ་ནར་བརྟེན་ནས།
མི་མངོན་པར་སྐུང་བའི་གསང་བ་དེ་བརྟོལ་འདོད།
ཡིན་ཡང་ངས་བརྩེ་བ་དང་ཞི་བདེ་ཡི་ལམ་བུ་དེ་རྙེད་དུས།
རྫུས་བཅས་རང་བཞིན་གྱིས་ཡལ་བར་གྱུར་ཅིང་།
ང་རང་ད་ནི་རྨོངས་འཐོམ་གྱི་དབང་དུ་མི་འགྲོ།
དེ་ནས། ངས་དཀོན་མཆོག་གི་སྤྱན་གྱིས་དཀོན་མཆོག་མཐོང་བྱུང་།

རང་གི་འདོད་པ་ལྟར་གྱི་མི་ཞིག་བྱའོ། །
བློས་གཏོང་ཤེས་པ།
བརྩེ་བའི་སྙིང་སྟོབས་ནི་ལྷད་མེད་ཚེ་སྲོག་གི་མཚོན་རྟགས་ཡིན་ལ། མིའི་རིགས་ཀྱི་
གཙུག་རྒྱན་ལྟ་བུ་ཡིན་པ་དང་། འཇིག་རྟེན་འདིའི་མཐར་ཐུག་གི་ཤེས་རྟོགས་དེ་ཡིན།
མི་ཞིག་གི་རང་གཤིས་ལ་ཚོད་དཔག་བྱེད་པར་གང་དེའི་བརྩེ་སེམས་ལ་བལྟ་དགོས།
གལ་ཏེ་མི་ཞིག་གི་སེམས་ན་བརྩེ་བ་མེད་ན། བདེན་དོན་ཡང་རང་བཞིན་དུ་སྔ་མོ་ནས་དོར་
ཚར་ཡོད། ཁོག་རྒྱ་ཆུང་ལ་གཞན་ལ་ཁག་དཀྲི་བྱེད་པར་དགའ་བའི་མི་ལ་ནི། དད་མོས་ག་ཚོད་
ལྡན་ནའང་། བདེན་དོན་ལ་ངེས་ཤེས་རྙེད་ཐབས་བྲལ། བཟོད་བསྲན་ཆེ་ཞིང་ཀུན་གྱི་བསམ་
འཆར་ལ་ངང་རྒྱུད་རིང་པོས་ཉན་པ། གནད་དོན་ཡོད་དོ་ཅོག་ལ་ཕྱོགས་ལྷུང་ཅི་ཡང་མེད་པའི་
རྣམ་འགྱུར་འཛིན་མཁན་དེ་དག་གིས་བདེན་དོན་ཡོངས་སུ་རྟོགས་ཐུབ། ཁོར་སྙིང་སྟོབས་ཅི་
འདྲ་ཞིག་མངོན་པ་དང་། ཚོད་བགམ་དང་སླུ་བྲིད་ལ་འཕྲད་དུས་ཁོས་བྱ་བ་ཇི་ལྟར་སྒྲུབ་པ་
བཅས་ནི་ཤེས་རབ་ལྡན་མིན་ལ་ཉམས་ཚོད་ལེན་པའི་ཚད་ཐིག་ལྟ་བུ་ཡིན། མི་མང་པོ་ཞིག་
གིས་རང་གིས་བདེན་ལུགས་རྙེད་སོང་ཞེས་འུད་སྒྲོག་བྱེད་ནའང་། ཁོ་ཚོ་རྒྱུན་དུ་སྡུག་བསྔལ་
དང་བློ་ཕམ་འོག་གནས་པར་མ་ཟད། ཚོད་བགམ་ཐེངས་དང་པོ་དང་འཕྲད་སྐབས་ནས་ཕམ་
པར་ངེས། གལ་ཏེ་བདེན་ལུགས་ནི་འགྱུར་བ་ཡོད་པ་ཞིག་ཡིན་ཚེ། དེ་ནི་སྤྱོད་སྒོ་ཅི་ཡང་མེད་
པ་ཞིག་ཏུ་འཁུམ། ང་ཚོས་བདེན་ལུགས་ལ་གཞི་བཅོལ་བ་ན། གཞི་ནས་གཤིས་རྒྱུད་བརྟན་པོ་
ཞིག་ཆགས་ཐུབ་ལ། བདག་ཉིད་ཀྱི་འདོད་པ་དང་བརྩེ་ཞེན། འགྱུར་བག་ཅན་གྱི་སྒེར་གཤིས་
198

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ལས་རྣམ་པར་རྒྱལ་ཐུབ།
མི་རྣམས་ཀྱིས་འགྱུར་སླ་བའི་རྩ་ཚིག་གཏན་འབེབས་བྱེད་པ་དང་དེ་རང་བདེན་ལུགས་
སུ་རྩི་བཞིན་ཡོད། འོན་ཀྱང་། བདེན་ལུགས་ནི་གཏན་འབེབས་བྱ་ཐབས་བྲལ་ཞིང་། དེ་སྨྲ་
བརྗོད་ལས་འདས་པར་མ་ཟད་འགྲོ་བ་མིའི་རིགས་ཀྱི་བློ་རིག་ལས་འགོངས་ཡོད་པ་ཞིག་ཡིན།
བདེན་ལུགས་ནི་ལག་ལེན་ངོ་མའི་ཐོག་ནས་ཉམས་ལེན་བྱེད་དགོས་པ་དང་། དེ་དྭངས་གཙང་
ལྷད་མེད་ཀྱི་སེམས་ཁམས་དང་མཚར་སྡུག་ལྡན་པའི་ཚེ་སྲོག་ཁོ་ནའི་ཁྲོད་གནས་ཐུབ་པ་ཞིག་
ཡིན།
འོ་ན་གྲུབ་མཐའ་དང་དམ་ཚིག ཏང་ཤོག་བཅས་ཀྱི་མཚམས་མེད་པའི་འཐབ་རྩོད་ནང་།
སུ་ཞིག་ལ་བདེན་ལུགས་དབང་ཡོད་དམ་ཞེ་ན། དྲིས་ལན་ནི་བདེན་ལུགས་རྟོགས་མཁན་དང་།
བདེན་ལུགས་ཉམས་ལེན་བྱེད་མཁན། བདག་ཉིད་ལས་ཐར་ཅིང་འུར་ཟིང་ལས་འདའ་བ་དང་
ལེ་ལྷོད་ཅིང་བརྟན་པོས་ཟུར་ལོགས་སུ་ཁུ་སིམ་མེར་བསྡད་དེ་འཐབ་རྩོད་དང་ཕྱོགས་ལྷུང་།
བདའ་ཡོད་ཚད་ལས་ཐར་ནས་གཞན་ལ་སྒེར་སེམས་བྲལ་བའི་བྱང་སེམས་འཆང་མཁན་དེ་
ཡིན།
གནས་ཚུལ་གང་རུང་འོག་བཟོད་བསྲན་དང་། བབ་བརླིང་། ཞི་དུལ། ཁོག་ཡངས་བཅས་
ཀྱི་རྣམ་འགྱུར་འཛིན་མཁན་དེ་ནི་བདེན་ལུགས་ངོ་མ་རྟོགས་པའི་མི་དེ་ཡིན། རྫོགས་རྒྱུ་མེད་
པའི་རྩོད་གླེང་དང་མཁྱེན་རྒྱ་ཡངས་པའི་རྣམ་བཤད་ཀྱིས་བདེན་ལུགས་ར་སྤྲོད་བྱེད་མི་ཐུབ།
འཛད་མཐའ་མེད་པའི་བཟོད་བསྲན་དང་། རྒྱུན་རིང་གི་གུ་ཡངས། ཀུན་ལ་གདུང་སེམས་
མཉམ་སྐྱེད་ཀྱི་སྙིང་རྗེ་བཅས་བརྒྱུད་ནས་བདེན་ལུགས་ལ་ངོས་འཛིན་བྱེད་དགོས་པ་ལས།
སྐད་ཆ་ཅི་འདྲ་ཞིག་ལབ་རུང་བདེན་ལུགས་ར་སྤྲོད་བྱེད་མི་ཐུབ།
མི་རྣམས་ཁེར་རྐྱང་དུ་གནས་པའམ་ཉེ་འཁོར་ལྷིང་འཇགས་སུ་གནས་སྐབས། བརྩེ་བས་
ཕྱུག་ཅིང་སྤྲོ་སེམས་འཁོལ་བའི་མི་དེ་ཞི་དུལ་དུ་གནས་ནས་ངང་རྒྱུད་རིང་བོར་འགྱུར་རྒྱུ་ནི་
199

བ་
རང་གི་འདོད་པ་ལྟར་གྱི་མི་ཞིག་བྱའོ། །
ལས་སླ་པོ་ཞིག་ཡིན། དེ་དང་མཚུངས་པར་མི་གཞན་གྱིས་བྱམས་སེམས་ཀྱིས་སྐྱོང་བའི་སྐབས།
སྙིང་རྗེ་བྲལ་བའི་མི་དེ་ཞི་དུལ་དང་སེམས་བཟང་དུ་འགྱུར་བའང་སླ་པོ་ཞིག་ཡིན། འོན་ཀྱང་། ཚོད་
བགམ་མཐའ་དག་གི་མདུན་དུ་ངང་རྒྱུད་རིང་ལ་ལྷོད་ལ་བབས་པའི་རང་གཤིས་རྒྱུན་འཁྱོངས་
བྱེད་ཐུབ་མཁན་དང་། ཆེས་གདུག་རྩུབ་ཀྱི་ཁོར་ཡུག་ཏུ་ཞི་ཞིང་དུལ་ལ་ཁེངས་ཆུང་གཤིས་
འཇམ་གྱིས་འཚོ་ཐུབ་མཁན་ཞིག་ཡིན་ན། དེ་ནི་བདེན་ལུགས་ངོ་མ་ཁོང་དུ་ཆུད་མཁན་ཞིག་
ཡིན། དེ་ལྟར་ཡིན་པའི་རྒྱུ་མཚན་ནི། བླ་ན་མེད་པའི་གཤིས་སྤྱོད་དེ་དག་ནི་ཕལ་བའི་ཐ་ཤལ་
ཏུ་མི་གཏོགས་པའི་གཤིས་སྤྱོད་རྨད་དུ་བྱུང་བ་འབའ་ཞིག་ཡིན། སྤྱང་གྲུང་ལྡན་ཞིང་། འདོད་
ཆགས་དང་རེ་ཞུ་བྱེད་པའི་རང་གཤིས་དོར་མཁན་གྱི་མིས་ནི་མཆོག་ཏུ་གྱུར་ཅིང་ནམ་ཡང་
འགྱུར་བ་མེད་པའི་ཆོས་ཉིད་རྟོགས་ཡོད།
སྟོང་ཁམས་ཆེན་མོ་འདིར་བྱ་དངོས་ཡོད་རྒུ་གནས་ཤིང་འཕེལ་ཐུབ་པའི་གཅིག་འདུས་
ཀྱི་ཆོས་ཉིད་ཅིག་ཡོད་པ་དེ་ནི་བརྩེ་བའི་ཆོས་ཉིད་ཡིན། རྒྱལ་ཁབ་སོ་སོ་དང་དུས་རབས་མི་
འདྲ་བ་གང་ཡིན་རུང་དེ་དག་ལ་འབོད་པའི་མིང་མི་འདྲ་བ་སྣ་མང་མཆིས་ན་ཡང་། བསླུ་བ་
མེད་པའི་ཆོས་ཉིད་གཅིག་གི་དབང་དུ་ཡོད་པ་ནི་འདྲ་མཚུངས་ཡིན་ཏེ། བདེན་ལུགས་ཀྱི་སྤྱན་
ཟུང་ལ་བརྟེན་ན་ད་གཟོད་མི་མངོན་པའི་ཆོས་ཉིད་འདི་མཐོང་ཐུབ། འབོད་མིང་དང་། དད་
མོས། མི་གཤིས་ཚང་མ་མི་རྟག་པའི་རང་བཞིན་ཅན་ཡིན་ན་ཡང་། བརྩེ་བའི་ཆོས་ཉིད་
འདི་ལ་དུས་གཏན་དུ་འགྱུར་བ་མེད། ཆོས་ཉིད་འདི་ལ་ངེས་ཤེས་འདྲོངས་པར་བྱས་ནས་དེ་
དང་འཆམ་མཐུན་མཉམ་གནས་ཡོང་བར་བྱས་ན། ང་ཚོ་རྟག་བརྟན་དང་འགྲན་ཟླ་བྲལ་ལ་
འཇིགས་པ་ཅི་ཡང་མེད་པ་ཞིག་ཏུ་འགྱུར་ངེས།
ང་ཚོའི་བླ་སྲོག་གིས་ཆོས་ཉིད་འདི་ལ་ངེས་ཤེས་འདྲོངས་པར་ཧུར་བརྩོན་བྱེད་དགོས་ཏེ།
དེ་འདྲ་ཡིན་པའི་དབང་གིས་འགྲོ་བ་མིའི་རིགས་ཀྱིས་འཚོ་གནས་དང་དཀའ་ཚེགས། འཆི་
བ་སོགས་རབ་དང་རིམ་པ་ཡང་དང་བསྐྱར་དུ་བརྒྱུད་དགོས་བྱུང་ཡོད་པ་རེད། གལ་སྲིད་ཆོས་
200

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཉིད་འདི་རྟོགས་ཚེ། འགྲོ་བ་མིའི་རིགས་ད་ནི་ཡང་བསྐྱར་དཀའ་གནས་སུ་ལྷུང་མི་སྲིད་པ་དང་།
སྒེར་གཤིས་ཀྱང་མེད་པར་འགྱུར་ངེས་ཤིང༌། ཤ་ཁྲག་གདོས་བཅས་ཀྱི་གཟུགས་པོ་འདིའི་སྐྱེ་
འཆི་ལས་ཐར་ངེས་ཏེ། རྒྱུ་མཚན་ནི་འདུ་ཤེས་དང་རྟག་བརྟན་གཉིས་ནི་མཉམ་དུ་གནས་ཡོད་
པས་ཡིན།
ཆོས་ཉིད་ནི་སྤྱི་མཚན་མཐར་ཐུག་པ་ཞིག་ཡིན་ཏེ། འཚམ་མཐུན་ཡོང་བར་བྱེད་པའི་
ཆོས་ཉིད་ནི་ཆོས་ཉིད་ཀྱི་མཚོན་སྟངས་རྣལ་མ་དེ་ཡིན། དྭངས་གཙང་སེམས་ཀྱིས་བདེན་
ལུགས་ཀྱི་ངོ་བོ་རྟོགས་ཚེ་སེམས་ཀྱིས་ཆེས་མཇུག་མཐར་དང་ཆེས་རླབས་ཆེ་ཞིང་ཆེས་མཆོག་
གྱུར་གྱི་བློས་གཏོང་ཞིག་བྱེད་སྲིད་ཅིང་། དེ་དང་འགྲོགས་ནས་བདེན་ལུགས་ལས་བྱུང་བའི་
བདེ་སྐྱིད་ཀྱང་ལྡན་པར་འགྱུར་ངེས། བློས་གཏོང་འདི་འདྲ་ཡོད་པའི་དབང་གིས་མཆོག་གྱུར་
དང་བཅིངས་འགྲོལ་ཐོབ་པའི་སེམས་པ་དེ་གཞི་ནས་འཇིག་རྟེན་མི་ཡུལ་ནས་མངོན་སྲིད་པ་
དང་། དེའི་རྟེན་གཞི་ནི་མི་ཡི་གཟུགས་པོ་ཡིན། ཆོས་ཉིད་ལ་དབང་འབྱོར་བའི་སེམས་པ་དེ་
ནི་དེ་ལྟར་ཉམ་ཆུང་གི་ཚུལ་གྱིས་གནས་ཤིང་འགྲོ་བ་མིའི་རིགས་ཀྱི་གཡོག་པོ་ལྟ་བུར་འགྱུར་
གྱིན་ཡོད། འཇིག་རྟེན་སྐྱོབ་མཁན་དག་ལ་ཁེངས་པ་བླ་ལྷག་གིས་ཆུང་བའི་ཁྱད་གཤིས་ཤིག་
ཡོད་དེ། གལ་སྲིད་མི་རྣམས་ཀྱིས་སྒེར་གཤིས་དོར་བ་དང་སྤྱི་མཚན་ཅན་དང་རྟག་བརྟན།
ཚད་མེད་པའི་བརྩེ་བའི་སྙིང་སྟོབས་ལྡན་པའི་དཔེ་མཚོན་དུ་གྱུར་པ་ཡིན་ན། ཁོ་རང་ཕྱི་
རབས་པ་དག་གིས་རྗེས་སུ་ཡི་རང་བྱེད་པའི་མིག་དཔེར་འགྱུར་ངེས་གཏན་ཡིན། ཕལ་བའི་
ངང་ཚུལ་ལས་འདས་པའི་ཁེངས་སྐྱུང་ལ་བརྟེན་ནས་བདག་ཉིད་ཀྱི་ཐོབ་ཐང་ཇེ་དམར་གཏོང་
མཁན་དེ་ནི་མི་རྣམས་ཀྱི་བསྟོད་པའི་ཡུལ་དུ་འགྱུར་ངེས་པ་དང་། ད་གཟོད་མིའི་རིགས་ཀྱི་
བསམ་བློར་ཁ་ལོ་སྒྱུར་མཁན་དུ་འགྱུར་ངེས། ཁེངས་སྐྱུང་འདི་རིགས་ཀྱིས་བདག་ཉིད་བརྗེད་
དགོས་པར་མ་ཟད། ད་དུང་སྒེར་སེམས་བྲལ་བའི་བརྩེ་བའི་སྙིང་སྟོབས་ཀྱི་ས་བོན་ག་ས་གང་
དུ་གཏོར་དགོས་ཀྱི་ཡོད།
201

རང་གི་འདོད་པ་ལྟར་གྱི་མི་ཞིག་བྱའོ། །
རླབས་ཆེན་གྱི་བསམ་བློའི་དེད་དཔོན་ཆེན་མོ་དག་ནི་གསོག་གསོབ་དང་སྤྲོ་བདེ། རྔན་
པར་བརྩོན་པ་སོགས་དང་རིང་དུ་བྲལ་ཡོད་ཅིང་། འཇིག་རྟེན་མི་ཆོས་ཀྱི་སྟོབས་ཤུགས་
སྤངས་ཡོད་པ་ཤ་སྟག་ཅན་ཡིན་ཏེ། ཚེ་གཅིག་ཉིད་དུ་མི་གཞན་ལ་སྤྱི་མཚན་གྱི་ཡོངས་ཁྱབ་
རང་བཞིན་ཅན་གྱི་བདེན་ལུགས་སྟོབ་པར་བྱེད། ཁོང་རྣམ་པའི་གཞན་ལ་སློབ་སྟོན་མཛད་
པའི་སྐུ་ཚེ་ཧྲིལ་བོ་ལས་ཁྱོད་ཀྱིས་ཁོང་ཚོ་དེ་འདྲའི་བབ་ཆགས་པ་དང་རང་ཉིད་བློས་གཏོང་
གི་སྙིང་སྟོབས་ཀྱིས་ཕྱུག་ལ། དེ་འདྲའི་ཁེངས་སྐྱུང་དང་བརྩེ་བ་རྒྱ་ཆེན་པོ་ལྡན་ཞིང་ཞི་ཞིང་
དུལ་བ་ཞིག་ཡིན་པ་རྟོགས་ངེས། ཁོ་ཚོས་སྟོན་བཞིན་པ་ཡང་རྟག་བརྟན་གྱི་ཆོས་ཉིད་དེ་ཡིན་
པ་དང་། ཆོས་ཉིད་འདིར་ངེས་ཤེས་རྙེད་ཚེ་ངན་རེངས་ཡོད་རྒུ་རྨེག་མེད་དུ་གཏོང་ཐུབ། མིའི་
རིགས་ཀྱི་སྐྱབས་མགོན་དུ་འབོད་པ་དག་གིས་ནི་རླབས་ཆེན་གྱི་ཆོས་ཉིད་མངོན་སུམ་དུ་ཡོད་
པ་ར་སྤྲོད་བྱུང་ཡོད་པ་དང་ཁོང་རྣམ་པས་སྒེར་གྱི་འདོད་པ་དང་ཕྱོགས་ལྷུང་གི་ལྟ་བ་ཡོངས་སུ་
སྤངས་ཡོད་ལ། དུས་ནམ་ཡང་མི་གཞན་ལ་རང་གི་ལྟ་བ་དང་རྩ་དོན་ངོམས་སོ་མི་བྱེད་ཅིང་
མི་གཞན་གྱི་ལྟ་ཚུལ་བསྒྱུར་བ་དང་དད་མོས་བསྒྱུར་བར་སློབ་གསོ་མི་གཏོང༌། ཁོ་ཚོ་དགེ་བ་
མཐར་ཐུག་པ་དང་མཛེས་པ་མཐར་ཐུག་པའི་འཚོ་བའི་ཁྲོད་གནས་ཤིང་། རང་གི་བསམ་སྦྱོར་
དང་སྨྲ་བརྗོད་བཅས་ལ་བརྟེན་ནས་དགེ་བ་མངོན་སུམ་དུ་ཡོད་པ་ར་སྤྲོད་གནང་ནས་འགྲོ་བ་
མིའི་རིགས་འཕེལ་རྒྱས་སུ་འགྲོ་བར་སྐུལ་འདེད་གཏོང་རྒྱུ་དེ་དམིགས་འབེན་ཉག་གཅིག་ལ་
འཛིན་པ་དང་། ཁོང་ཚོ་རང་མཚན་ཅན་གྱི་མི་དང་སྤྱི་མཚན་ཅན་གྱི་ལྷ་གཉིས་ཀྱི་བར་དུ་
གནས་ཤིང་། རང་གི་བྲན་དུ་གྱུར་པའི་མི་རྣམས་ལ་འཆམ་མཐུན་ཡོང་བར་བྱེད་པའི་མིག་
དཔེ་སྟོན་བཞིན་ཡོད།
བདག་ཉིད་ཀྱི་དབང་དུ་གྱུར་ཚེ། དགེ་སེམས་ཆེ་བའི་མི་རྣམས་ལ་གོ་བ་ལོན་མི་སྲིད་པ་
དང་། རང་ལས་གཞན་སྐྱབས་མགོན་ཡོད་ཚད་མཆོག་ཏུ་གྱུར་པ་ཡིན་པར་ཁས་མི་འཆེས་ཤིང་། དེ་
ཡི་དབང་གིས་ཞེ་འཁོན་དང་འགལ་བ་སློང་བར་བྱེད། དུས་མཚུངས་སུ། རང་སྟེང་གི་ལྟ་བ་
202

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
དམིགས་བསལ་བ་དེ་དག་སྤྲོས་བརྗོད་བྱེད་དུས་ཁོ་ཚོས་ཕན་ཚུན་མུ་སྟེགས་པ་དང་དགྲ་རུ་
བརྩི་ངེས་པར་མ་ཟད། ཁོ་ཚོར་སློབ་སྟོན་གནང་མཁན་གང་ཞིག་གི་སྒེར་སེམས་བྲལ་བའི་
བརྩེ་བ་དེ་དང་མཆོག་གྱུར་རླབས་ཆེན་གྱི་འཚོ་བ་ཡིས་ནི་ཁོ་ཚོར་ཕན་ཅི་ཡང་ཐོགས་ཀྱི་མེད་
པར་འདོད། བདེན་ལུགས་ལ་ནི་ཚོད་འཛིན་ཅི་ཡང་ཡོད་མི་སྲིད། དེ་དུས་ནམ་ཡིན་ཡང་
མི་སྒེར་རམ་ཚོགས་པ། ཡང་ན་རྒྱལ་ཁབ་ག་གེ་མོ་ཞིག་གི་དམིགས་བསལ་གྱི་དབང་ཆ་རུ་
འགྱུར་མི་སྲིད། སྒེར་གཤིས་གང་ཞིག་བདེན་ལུགས་སུ་འདྲེས་པ་ཡིན་ན་བདེན་ལུགས་ཟེར་
བ་དེ་མིང་སྟོང་ཙམ་ཡིན།
འཕགས་མཆོག་དང་མཛངས་མི། སྐྱབས་མགོན་བཅས་ལ་གཅིག་མཐུན་གྱི་ཁྱད་ཆོས་
ཤིག་ཡོད་པ་ནི་ཁོང་ཚོ་ཚང་མ་ཁེངས་སྐྱུང་གི་ཆེས་དམའ་ས་དང་སྒེར་སེམས་མེད་པའི་ཆེས་
བླ་མེད་ཀྱི་ཚད་དུ་བསླེབས་ཡོད་པ་དེ་རེད། ཁོ་ཚོས་ཡོད་ཚད་དོར་ཡོད་དེ། ཐ་ན་རང་གི་སྒེར་
གཤིས་ཀྱང་དོར་ཡོད། ཁོ་ཚོའི་ལས་ཀ་ཡོད་ཚད་ནི་མཆོག་ཏུ་གྱུར་ཅིང་མཚམས་མི་ཆད་པ་
ཞིག་ཡིན། ཁོས་ཕར་ཅི་ཞིག་སྦྱིན་པ་དེར་ཚུར་ཅི་ཞིག་ཐོབ་པར་ནམ་ཡང་ཡིད་འཇོག་མི་
བྱེད། ཁོས་དོན་ཅི་སྒྲུབ་ཀྱང་སོམ་ཉི་ཅི་ཡང་མེད་ལ་དྲིན་གཟོ་དང་གླ་ཆ་ཅི་ཞིག་ཐོབ་པར་རེ་བ་
འཆང་བཞིན་མེད།
ཞིང་པ་ཞིག་ལ་མཚོན་ན་དཔྱིད་ཕར་འདེབས་ཀྱི་བགྱི་བ་ལྷུར་ལེན་བྱས་ཚར་ན་ཁོ་རང་
གི་འགན་ཁུར་ཆེན་པོ་ཞིག་གྲུབ་པ་ཡིན་ཅིང་དེའི་རྗེས་ནས་ཁོ་རང་གནམ་གཤིས་སོགས་ཆ་
རྐྱེན་མང་དག་ཅིག་ལ་བརྟེན་དགོས་པ་དང་དུས་ཡུན་ངེས་ཅན་ཞིག་གི་རྗེས་ནས་གཞི་ནས་
ལོ་ལེགས་ཀྱི་གྲུབ་འབྲས་སྡུད་ཆོག དོན་དངོས་སུ་ཞིང་པ་དེའི་སེམས་ཀྱི་རེ་སྒུག་ཅི་འདྲ་
ཞིག་ཡིན་རུང་སྟོན་གྱི་ལོ་ལེགས་སྡུད་པའི་མཇུག་འབྲས་ལ་ཤུགས་རྐྱེན་ཅི་ཡང་ཡོད་མི་སྲིད།
གནས་ལུགས་ནི་འདི་ལྟར་ལགས་མོད། འོན་ཀྱང་བདེན་ལུགས་ལ་ངེས་ཤེས་འདྲོངས་ཡོད་
པའི་མི་རྣམས་ཀྱིས་སེམས་དཀར་དང་། དྭངས་གཙང་། བརྩེ་བ། ཞི་བདེ་བཅས་ཀྱི་ས་བོན་
203

རང་གི་འདོད་པ་ལྟར་གྱི་མི་ཞིག་བྱའོ། །
འདེབས་སྐབས། གྲུབ་འབྲས་ཅི་ཡིན་ལ་རེ་ལྟོས་ཆེན་པོ་མི་བྱེད་ཀྱང་། ཀུན་ལ་ཁྱབ་པའི་ཆོས་
ཉིད་ཀྱིས་འོས་འཚམས་ཀྱི་དུས་སྐབས་ཤིག་ལ་ཁོ་ཚོར་གྲུབ་འབྲས་ངེས་ཅན་ཞིག་སྟོབ་སྲིད་པ་
རྟོགས་ཡོད་ཅིང་། དུས་མཚུངས་སུ་ཆོས་ཉིད་འདི་ནི་གནས་བབ་རྒྱུན་འཁྱོངས་དང་གནས་
བབ་ལ་གཏོར་བརླག་གཏོང་བར་བྱེད་པའི་རྒྱུ་རུ་འགྱུར་ངེས།
སྒེར་སེམས་ཀྱིས་མ་བསླད་པའི་སེམས་ཀྱི་ཐུན་མིན་བབ་ཆགས་རང་བཞིན་ལ་གོ་བ་མི་
ལོན་པའི་མི་རྣམས་ཀྱིས། མགོན་སྐྱབས་གནང་མཁན་གྱི་མགོན་སྐྱབས་ནི་རྫུ་འཕྲུལ་དུ་བརྩི་
ཞིང་རང་བྱུང་སྟོབས་ཤུགས་ལས་འདས་པའི་སྒྱུ་འཕྲུལ་ཞིག་ཏུ་མཐོང་བར་མ་ཟད་དེ་ནི་འགྲོ་
བ་མིའི་རིགས་ཀྱི་ནུས་པ་ལས་ཡོངས་སུ་འགོངས་ཡོད་པར་སྙམ་བཞིན་ཡོད། ཕལ་བ་ལས་
འདས་ཤིང་ཆ་ཡོངས་སུ་རྫོགས་པ་གང་ཞིག་ལ་དོགས་སློང་བྱེད་མཁན་གྱི་མི་ཡིས་འབད་པ་
ཅི་འདྲ་བྱས་རུང་ངལ་བ་འབྲས་མེད་དུ་འགྱུར་བར་མ་ཟད། སྡིག་ཉེས་དང་དཀའ་ཚེགས་ཀྱི་
འཆིང་བྱེད་ཐག་པ་དེ་བཞིན་མི་རྣམས་ཀྱི་སེམས་པ་ཡང་འཆིང་བར་བྱེད་ངེས། ཡེ་ཤུ་མ་ཤི་
ཀ་ཡིས་ཤེས་རབ་ཀྱི་ཁྲོད་ནས་འཚར་ལོངས་འབྱུང་བ་དང་དཀའ་ཚེགས་དང་འགྲོགས་ནས་
ཡོངས་སུ་སྨིན་ངེས་ཞེས་གསུངས་ཡོད། ཡེ་ཤུ་མ་ཤི་ཀ་དང་སྟོན་པ་བཅོམ་ལྡན་འདས་རྣམ་
གཉིས་ཀྱིས་གཡུར་ཟའི་གྲུབ་འབྲས་བླངས་ཡོད་པ་རེད། འཕགས་མཆོག་གི་མི་རེ་རེས་སོ་
སོའི་བློས་གཏོང་གི་སྙིང་སྟོབས་དང་རྒྱུན་འཁྱོངས་ལྷོད་མེད་ཀྱི་འབད་བརྩོན་ལ་བརྟེན་ནས་
མཐའ་མཇུག་གི་རྒྱལ་ཁ་བླངས་ཡོད་པ་རེད། གནད་འདིར་ངེས་ཤེས་འདྲོངས་པ་དང་། ཧུར་
བརྩོན་དང་རྒྱུན་འཁྱོངས་ལ་བརྟེན་ནས་ཁྱོད་བདག་ཉིད་ཀྱི་གཤིས་སྤྱོད་ལས་ཐར་བར་འགྱུར་
བའི་གནས་ལུགས་རྟོགས་པ་ཡིན་ན། ཁྱོད་ཀྱིས་རླབས་ཆེ་བའི་རྒྱལ་ཁ་ལེན་ཐུབ། སྟོན་པ་
བཅོམ་ལྡན་འདས་ཀྱིས་དགེ་ལེགས་མཐར་ཐུག་གི་སར་མ་འཁོད་པའི་བར་དུ་བརྩོན་འགྲུས་
མཚམས་མི་འཇོག་པའི་དམ་བཅས་ཤིང་། ཆེས་མཐའ་མར་ཁོང་གིས་རང་གི་དམིགས་འབེན་
མངོན་འགྱུར་བྱས་ཡོད་པ་རེད།
204

●ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
འཕགས་མཆོག་དང་། མཛངས་མི། སྐྱབས་མགོན་བཅས་ཀྱིས་བླངས་པའི་གྲུབ་འབྲས་
དེ་འདྲ་ཁྱོད་ཀྱིས་ཀྱང་བླངས་ཆོག་སྟེ། དེ་ལ་ཐོག་མར་ཁྱོད་རང་ཁོང་རྣམ་པའི་ལམ་དུ་སྐྱོད་
དགོས་པ་དང་བདག་ཉིད་བློས་གཏོང་དང་སྤོང་བར་བྱེད་དགོས་ཀྱི་ཡོད།
བདེན་ལུགས་ནི་ཤིན་ཏུ་བབ་ཆགས་པ་ཞིག་ཡིན། བདེན་ལུགས་ཀྱི་མདུན་དུ་བདག་
ཉིད་སྤོང་དགོས། བདེན་ལུགས་ནི་སློབ་སྦྱོང་བྱེད་དགོས་པ་ཞིག་མ་ཡིན་ཏེ། དེ་ནི་མི་རྣམས་
ཀྱིས་ཤེས་ཐུབ་པ་ཞིག་ཡིན། བདག་ཉིད་མངོན་འགྱུར་ལ་འབད་པའི་མི་མང་པོ་ཞིག་གིས་ཇི་
ལྟར་སྒྲིབ་ན་ཡང་། བདེན་ལུགས་ཀྱི་བབ་ཆགས་རང་བཞིན་དང་ཕྱི་གསལ་ནང་གསལ་གྱི་
རང་བཞིན་དེ་ལ་འགྱུར་བ་མེད་ཅིང་། སྒེར་འཛིན་དང་བྲལ་བའི་སེམས་པ་གང་ཞིག་གིས་
ཀྱང་དེའི་འོད་ཟེར་མཐོང་ཐུབ། བདེན་ལུགས་ནི་རྙོག་འཛིང་གི་གཞུང་ལུགས་ལ་བརྟེན་ནས་
མངོན་འགྱུར་ཡོང་བ་ཞིག་མ་ཡིན་ལ། མནོ་བསམ་ཞིབ་ཚགས་བཏང་བའི་མཚན་ཉིད་རིག་
པ་ལ་བརྟེན་པ་ཞིག་ཀྱང་མ་ཡིན་པར། སེམས་ནང་དྭངས་གཙང་དང་ལྷད་མེད་པའི་ཚེ་སྲོག་
ལ་བརྟེན་ནས་མངོན་འགྱུར་ཡོང་དགོས་པ་ཞིག་རེད།
མཆོག་གྱུར་གྱི་བགྲོད་ལམ་འདིར་ཞུགས་ཚེ་མི་རྣམས་ཀྱིས་རང་གི་འདོད་པ་ལ་ཚོད་
འཛིན་བྱེད་དགོས་ཀྱི་ཡོད། འདི་ནི་ཀུན་སྤྱོད་ལེགས་པོ་ཞིག་ཡིན་ཏེ། འདི་ནི་བླ་ན་མེད་པའི་
ཕྱོགས་སུ་སྐྱོད་པ་ཞིག་ཡིན་པ་དང་། བླ་ན་མེད་པ་དེ་ནི་མཆོག་ཏུ་འགྱུར་འགོ་ཚུགས་པ་ཞིག་
ཡིན། འཇིག་རྟེན་གྱི་མི་ཆོས་ཕལ་བའི་དབང་དུ་ཡོངས་སུ་གྱུར་ཚར་བའི་མི་ཡིས་ནི་ཅི་ནུས་
ཀྱིས་རང་གི་འདོད་པ་ཡོད་ཚད་ཚིམ་པར་བྱེད་སྲིད། ཀུན་སྤྱོད་ལེགས་པའི་མི་ཡིས་ནི་རང་
གི་འདོད་པར་ཚོད་འཛིན་ཅི་ཐུབ་བྱེད་སྲིད་པ་དང་། འཕགས་མཆོག་དག་གིས་ནི་རང་གི་
སེམས་ཀྱིས་བདེན་ལུགས་ལ་དགྲ་བྱེད་མཁན་ཡོད་ཚད་ལ་འགོག་རྒོལ་བྱེད་ངེས་ཤིང་དེར་མ་
ཟད་སྒེར་འཛིན་དང་དྭངས་གཙང་མ་ཡིན་པའི་བསམ་བློ་ཡོད་ཚད་སྤོང་བར་བྱེད་ངེས་རེད།
འཕགས་མཆོག་གི་མིས་ནི་འདོད་ཆགས་དང་དྭངས་གཙང་མ་ཡིན་པའི་བསམ་བློ་ཡོངས་སུ་
205

རང་གི་འདོད་པ་ལྟར་གྱི་མི་ཞིག་བྱའོ། །
འགོག་པར་བྱེད་ཐུབ་པ་དང་། ཁོར་མཚོན་ནས་བཤད་ན་སེམས་དཀར་དང་དྭངས་གཙང་ནི་
མེ་ཏོག་ཁ་དོག་སྣ་ཚོགས་སུ་བཞད་སྲིད་པ་བཞིན་རང་བྱུང་དུ་གྱུར་ཡོད་པ་རེད། འཕགས་
མཆོག་ལ་ཐུན་མོང་མ་ཡིན་པའི་བློ་གྲོས་ལྡན་པ་དང་བདེན་ལུགས་ལ་གོ་བ་གསལ་ཐག་ལོན་
ཡོད་ལ་རྟག་བརྟན་གྱི་ཞི་བདེ་ཡང་དབང་བར་གྱུར་ཡོད། ངན་རེངས་ནི་ཁོའི་ངོས་ནས་བཤད་
ན་སྔ་མོ་ནས་དགེ་བ་མཐར་ཐུག་གི་འོད་ཟེར་ཀློང་དུ་ཡལ་ནས་མེད་པར་གྱུར་ཡོད། མཆོག་
གྱུར་ནི་ཤེས་རབ་ཀྱི་མཚོན་རྟགས་ཡིན། དེ་བས་ཁི་ལིས་ཞིས་ན་ཡིས་ཨ་ཀྲུའུ་ན་ལ་གསུངས་
རྒྱུར།
ཁེངས་སྐྱུང་དང་། རྣལ་མ། སེམས་དཀར།
ངང་རྒྱུད་རིང་པོ་དང་གཟི་བརྗིད།ཤེས་རབ་ཅན་ལ་བརྩི་བཀུར་བྱེད་པ།
དྭངས་གཙང་དང་། གོམས་སྲོལ། རང་གིས་རང་ལ་གཅུན་སྡོམ་བྱེད་པ།
ལོངས་སྤྱོད་ཁོ་ན་གཉེར་རྒྱུའི་བསམ་བློར་མཐོང་ཆུང་དང་རང་ཉིད་བློས་གཏོང་བྱེད་པ།
ནད་གཞི་ལ་སྔོན་འགོག་བྱེད་པའི་བསམ་པ།
སྐྱེ་འཆི་དང་། ལོ་ཚོད། ནད་གདོན། སྡུག་བསྔལ་དང་སྡིག་ཉེས།
དུས་ནམ་ཡང་ཞི་བར་གནས་པའི་སེམས་པ།
ལས་དབང་གི་ཐོད་པའི་ཁ་ཡིག་ཅི་འདྲ་ཡིན་རུང་།
འབད་འབུངས་ལྷོད་མེད་བརྒྱུད་ནས།
རང་སེམས་ལ་རྒྱུས་ལོན་བྱེད་དགོས་ཏེ།
སེམས་སུ་ཅི་ཞིག་ཐོབ་པར་གྱུར་པར་རྒྱུས་ལོན་བྱས་ཤིང་།
དེ་ནས་སླར་ཡང་ཅི་ཞིག་ཐོབ་པར་བརྩོན་ལེན་བྱེད་དགོས།
རྒྱལ་སྲས་ལགས། འདི་ནི་བློ་གྲོས་ངོ་མ་དེ་ཡིན་ཏེ།
206

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
དེ་ལས་ལྡོག་ཚེ། མ་རིག་རྨོངས་འཐོམ་དེ་ཡིན་ནོ། །
མཐོ་ཞིང་མཆོག་ཏུ་གྱུར་པ་ལ་རེ་སྨོན་བྱེད་པའི་མི་ཕལ་བ་དག་ལ་མཚོན་ན་འཕགས་
མཆོག་ནི་གཟི་བརྗིད་དང་མི་སེམས་ཡར་སྐུལ་བྱེད་པའི་མཚོན་རྟགས་ལྟ་བུར་གྱུར་ཡོད་པ་
རེད། འཕགས་མཆོག་ལ་མཚོན་ན་སེམས་པ་བླ་ལྷག་གིས་སྤྲོ་བར་བྱེད་མཁན་ནི་ཁུ་སིམ་མེར་
བཞུགས་པའི་བློ་གྲོས་ཅན་དེ་ཡིན་པ་དང་། དེ་ནི་སྡིག་ཉེས་དང་སྡུག་བསྔལ་ཆམ་ལ་འབེབས་
མཁན་ཡིན་ལ་ཁོ་ཚོས་ད་ནི་ཞེ་ཕམ་གྱི་མནར་གཅོད་མྱོང་མི་དགོས་ཤིང་དུས་ནམ་ཡང་བསླུ་
བྲིད་ཀྱི་དབང་དུ་འགྱུར་མི་སྲིད། དེ་ལྟར་ལགས་མོད་ཀྱི་བློ་གྲོས་དང་ལྡན་པ་དག་ལ་མཚོན་ན་
ཡང་ཁོང་རྣམ་པའི་ཡིད་སེམས་དེ་སྔར་བས་ཀྱང་བརྗིད་ཉམས་ལྡན་པའི་རྣམ་པ་ཡིས་འཕྲོག་
པར་བྱེད་སྲིད་པ་དང་། དེ་ནི་སྐྱབས་མགོན་རྣམ་པས་ཁོང་གི་ཤེས་བྱ་ཕངས་མེད་དུ་དྲིལ་
བསྒྲགས་བྱེད་པ་དང་། མི་རྣམས་ལ་ཁོང་གི་དགེ་སྤྱོད་སྟོན་པར་བྱེད་པའི་རྣམ་པ་ཞིག་ཡིན།
འདི་ལྟར་བྱས་ན། ད་གཟོད་འཆམ་མཐུན་ངོ་མ་ཞིག་ཡོང་ཐུབ་སྟེ། བྱ་དངོས་ཡོད་རྒུར་
བཅངས་པའི་བརྩེ་སེམས་ཀྱི་ཀློང་ནས་རང་ཉིད་ཡོངས་སུ་བརྗེད་པ་དང་། སེམས་ཅན་ཐམས་
ཅད་ཀྱི་དོན་དུ་དཀའ་སྤྱད་འབད་བརྩོན་བྱེད་པའི་ངལ་རྩོལ་གྱི་ཁྲོད་ནས་རང་ཉིད་སྤོང་བར་
བྱེད། ཁྱོད་ནི་གྲགས་འདོད་ཅན་གྱི་མི་གླེན་པ་ཞིག་ཡིན་པ་དང་། རང་གི་ངལ་རྩོལ་གྱིས་རང་
ཉིད་སྐྱོབ་ཐུབ་པར་སྙམ་ཡོད། ཁྱོད་ལ་ནོར་འཁྲུལ་མང་པོ་ཡོད་ཅིང་། སྐད་ཤུགས་ཆེན་པོས་
རང་གིས་ཅི་ཞིག་བློས་གཏོང་བྱས་པ་ཀུན་ལ་བསྒྲགས་པར་བྱེད་པར་མ་ཟད་ཁྱོད་ཀྱི་གལ་ཆེན་
རང་བཞིན་ནན་བཤད་བྱེད། དེ་ལྟར་ཡིན་ན་ཁྱོད་ཀྱི་སྙན་གྲགས་ས་སྟེང་ལ་ཁྱབ་ངེས་ཀྱང་ཁྱོད་
ཀྱིས་སྒྲུབ་པའི་ལས་དོན་ཚང་མ་རླུང་གིས་ཁུར་ནས་སྣང་སྟོང་དུ་ཡལ་འགྲོ། བདེན་ལུགས་
ཀྱི་རྒྱལ་ཁམས་སུ། ཁྱོད་ནི་ཅི་འདྲའི་གླེང་རིན་མེད་པ་ཞིག་རེད་ཨང་། ལས་ཀ་རྣལ་མ་དེ་ནི་
ཡུན་ཡོད་པ་ཞིག་ཡིན་པ་དང་། བདག་ཉིད་ལ་མཐོང་ཆེན་ཐལ་དྲགས་པ་བྱེད་པའི་ལས་ཀ་དེ་
207

རང་གི་འདོད་པ་ལྟར་གྱི་མི་ཞིག་བྱའོ། །
རིགས་ལ་སྟོབས་ཤུགས་མེད་ཅིང་ཡུན་ཡོད་པ་ཞིག་མ་ཡིན། ལས་གནས་དེ་ནི་ཅི་འདྲའི་གླེང་
རིན་མེད་པ་ཞིག་ཡིན་ན་ཡང་། སྒེར་སེམས་མེད་པར་བདག་ཉིད་བློས་གཏོང་བྱས་ནས་སྒྲུབ་
ཚེ། འཆམ་མཐུན་ངོ་མ་ཞིག་ཡོང་ཐུབ་པ་དང་དུས་ཡུན་རིང་བོར་བརྟན་པ་ཞིག་ཡིན། གལ་
སྲིད་སྒེར་འཛིན་ལ་དམིགས་པ་ཡིན་ན་སྒྲུབ་པའི་ལས་དོན་དེ་ཕར་བལྟས་ཚོད་ཀྱིས་ལེགས་
འགྲུབ་ཡོང་ཡོད་ན་ཡང་དེ་ནི་འཆམ་མཐུན་གྱི་ཆོས་ཉིད་དང་རྒྱབ་འགལ་དུ་གྱུར་ཡོད་པས་
ཡུན་དུ་བརྟན་པ་ཞིག་མ་ཡིན་ནོ། །
འཇིག་རྟེན་འདིར་མཁོ་བ་ནི་རླབས་ཆེ་ཞིང་ཕལ་བའི་ངང་ཚུལ་ལས་འདས་པའི་
ཉམས་མྱོང་དེ་ཡིན། དུས་རབས་མི་འདྲ་བའི་ནང་བྱོན་པའི་འཕགས་མཆོག་དང་མཛངས་
མི། དེ་མིན་སྐྱབས་མགོན་དག་གིས་ཉམས་མྱོང་འདི་རིགས་ལ་སློབ་སྦྱོང་དང་ལག་ལེན་བྱེད་
པར་འབད་བརྩོན་གནང་མྱོང་ཡོད་པ་རེད། ཆོས་དཔེ་ཡོད་ཚད་ནི་ཉམས་མྱོང་འདི་རིགས་
བརྒྱུད་སྤེལ་བྱེད་ཆེད་བརྩམས་པར་མཛད་པ་ཞིག་ཡིན་པ་དང་། རླབས་ཆེན་གྱི་སློབ་དཔོན་
ཡོད་ཚད་ཀྱིས་གསུངས་པ་ཡང་ཉམས་མྱོང་འདི་རིགས་བསྐྱར་བཤད་བྱེད་པ་ལས་མ་འདས།
འཇིག་རྟེན་འདི་ཕར་བལྟས་ཚོད་ཀྱིས་རྙོག་དྲ་དང་ཀྱག་ཀྱོག་གི་རང་བཞིན་གྱིས་མདུན་དུ་
སྐྱོད་བཞིན་ཡོད་ན་ཡང་དོན་དམ་དུ་དེ་ནི་ཧ་ཅང་སྟབས་བདེ་ཡི་དོན་ཞིག་ཡིན།
དྭངས་གཙང་གི་སེམས་པ་ནི་དད་པ་མཇུག་རྫོགས་ཏེ་མཆོག་གྱུར་དུ་སྐྱོད་པའི་འགོ་རྩོམ་
ས་དེ་ཡིན། དྲང་བདེན་འདི་འདྲ་ཞིག་འཚོལ་དགོས་ན་བདེན་ལུགས་དང་ཞི་བའི་ལམ་མ་དུ་
ཞུགས་དགོས་ཏེ། ལམ་འདིར་ཞུགས་མཁན་གྱིས་དེ་མ་ཐག་སྐྱེ་འཆི་ལས་འདས་པའི་འཇིག་
མེད་རང་བཞིན་ལ་ངེས་ཤེས་རྙེད་སྲིད།
ཁི་ལིས་ཞིས་ན་དང་སྟོན་པ་བཅོམ་ལྡན་འདས། དེ་མིན་ཡེ་ཤུ་མ་ཤི་ཀ་བཅས་ཀྱིས་བདག་
ཉིད་སྤངས་ནས་བླ་ན་མེད་པའི་གཟི་བརྗིད་ཀྱི་གནས་སུ་བསླེབས་ཡོད་པ་དང་། དངོས་པོའི་
208

ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
འཇིག་རྟེན་འདི་ནས་རྒྱང་བཞུད་ཡུན་རིང་མཛད་རྗེས་སེམས་ཀྱི་ལམ་སྣེ་ལ་བསླེབས་ཡོད་
པ་རེད། གལ་ཏེ་བླ་སྲོག་ཡོད་རྒུ་འདི་ལྟར་གྱུར་པ་ཡིན་ན། འཇིག་རྟེན་འདི་ལམ་གྱི་དམིགས་
སར་བསླེབས་ནས་མཐའ་མར་བདེ་སྐྱིད་ཀྱི་དག་ཞིང་དུ་བརྟོལ་ཐུབ་པ་རེད།
ལྷོད་མེད་འབད་བརྩོན་ལ་བརྟེན་ནས་རེ་བ་མངོན་འགྱུར་བྱེད་ངེས།
གཟི་བརྗིད་ལྡན་ལ་ལོ་ཟླའི་ཆར་རླུང་བརྒྱུད་ནས་ཡོང་བའི་བགྲེས་སོང་དེའི་ལུས་འགྲམ་
དུ་དད་གུས་ཀྱི་འོད་སྟོང་འབར་ངེས།
ལས་ཀ་སྒྲུབ་སྟངས་ལ་འཇོན་མཁན་དེར་རྒྱུ་ནོར་འཛོམས་ངེས།
བློ་གྲོས་ལྡན་པ་དང་འགྲོགས་ན། མཚན་སྙན་གྲགས་ཆེ་རུ་རྒྱས་ངེས།
ཡིན་ན་ཡང་།
སྒྲ་མེད་པའི་འཁྲུག་རྩོད་ཀྱི་ཁྲོད་ནས་བདག་ཉིད་མངོན་འགྱུར་བྱེད་པ་དང་།
བརྩེ་བའི་ཀློང་ནས་བདག་ཉིད་མངོན་འགྱུར་བྱེད་མཁན་གྱི་མི་ལ།
དེ་བས་ཀྱང་ཆེ་བའི་གཟི་བརྗིད་ཅིག་ལྡན་ངེས།
ལེ་བདའ་ཡི་ཁྲོད་ནས་ཚེར་མས་ཁེངས་པའི་ཐོབ་གོ་ས་ཐོབ་མཁན་གྱི་མི་ལ་ཡང་།
དེ་བས་ཀྱང་ཆེ་བའི་གཟི་བརྗིད་ཅིག་ལྡན་ངེས།
འགྲོ་བ་མིའི་རིགས་ལ་བདེ་སྐྱིད་སྐྲུན་མཁན་གྱི་མི་རྣམས་ནི།
བརྩེ་བ་དང་བདེན་ལུགས་ཀྱི་ལམ་དུ་སྐྱོད་བཞིན་ཡོད།
ཁོ་ཚོར་སྔར་བས་ཀྱང་གཙང་དག་གི་རྒྱུ་ནོར་ཐོབ་སྲིད།
འགྲོ་བ་མིའི་རིགས་ལ་སྲི་ཞུ་ཡག་པོ་སྒྲུབ་མཁན་གྱི་མི་རྣམས་ཀྱིས།
སྐད་ཅིག་ཙམ་ལ་ཡང་མི་རྟག་པའི་སྙན་གྲགས་བསྐྱུར་ཏེ།
རྟག་བརྟན་གྱི་འོད་ཟེར་དང་སྤྲོ་སྣང་། ཞི་བ་དེ་སྙེག་པར་བྱེད།
209

རང་གི་འདོད་པ་ལྟར་གྱི་མི་ཞིག་བྱའོ། །
མཆོག་གྱུར་གྱི་ཞི་བ།
ཕྱི་རོལ་གྱི་སྟོང་ཁམས་ཆེན་མོ་འདིའི་གང་སར་ཟང་ཟིང་དང་འགྱུར་བག འདུ་འཛི་
ཡིས་ཁེངས་ཡོད། ཡིན་ན་ཡང་བྱ་དངོས་ཡོད་རྒུའི་ནང་རོལ་ཅིག་ཏུ་འགོག་མེད་ཀྱི་ཞི་བའི་
སྟོབས་ཤུགས་ཤིག་མི་མངོན་པར་སྐུང་ཡོད་དེ། ཞི་བ་འདིའི་ཟབ་ས་ཞིག་ཏུ་རྟག་བརྟན་ཟེར་བ་
ཞིག་ཀྱང་གནས་ཡོད་པ་རེད།
རྒྱ་མཚོ་ཆེན་པོའི་འཇིངས་སུ་རླབས་དྲག་པོ་གང་གིས་ཀྱང་སྐྱོམ་པར་བྱེད་མི་ཐུབ་པའི་
ཟབ་ས་ཞིག་ཡོད་པ་དང་། དེ་བཞིན་དུ་མིའི་སེམས་དབུས་སུ་སྡིག་ཉེས་དང་སྡུག་བསྔལ་གང་
གིས་ཀྱང་འཚེ་བར་བྱེད་མི་ཐུབ་པའི་ཞི་གནས་ཤིག་ཡོད། ཞི་གནས་དེ་སྒོམ་པར་བྱེད་ཅིང་དེ་
དང་ལྷན་དུ་གནས་པར་བྱེད་ན། གཞི་ནས་བརྟན་ལྷིང་གི་གནས་སྐབས་ཤིག་ཡོད་ཐུབ།
ཕྱི་རོལ་གྱི་འཇིག་རྟེན་ཁམས་འདིར་འཆམ་མཐུན་མ་ཡིན་པའི་སྣང་ཚུལ་གང་སར་
མཐོང་ཐུབ། ཡིན་ན་ཡང་སྟོང་ཁམས་ཆེན་མོའི་དཀྱིལ་སྙིང་གང་ཞིག་ཏུ་ཆ་ཚང་རང་བཞིན་
གྱི་འཆམ་མཐུན་དེ་ནུས་ཤུགས་ཤིག་ཏུ་གྲུབ་ཡོད། འཆམ་མཐུན་མ་ཡིན་པའི་འདོད་སེམས་
དང་སྡུག་བསྔལ་གྱིས་མནར་བཞིན་པའི་འགྲོ་བ་མིའི་རིགས་ཀྱི་སེམས་ནང་དུ། སྡིག་ཉེས་
དང་བྲལ་བའི་འཆམ་མཐུན་ཞིག་འཚོལ་ཅིང་སྙེག་སྲིད་པ་དང་། དེ་རང་རྙེད་པ་དང་དེ་དང་
ལྷན་དུ་འགྲོགས་པ་ཡིན་ན། གཞི་ནས་བརྟན་ལྷིང་གི་གནས་སྐབས་ཤིག་ཡོད་སྲིད།
ཞེ་འཁོན་གྱིས་ང་ཚོའི་འཚོ་བ་གདུག་རྩུབ་ཅན་དུ་བསྒྱུར་ངེས་ལ། གཉའ་གནོན་ཡང་
210

●ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
དེ་ལས་ཐོན་སྲིད་པར་མ་ཟད། རྒྱལ་ཁབ་གང་ཞིག་བརྩེ་མེད་ཀྱི་དམག་འཁྲུག་གི་དབང་དུ་
འགྱུར་བར་བྱེད། ཡིན་ན་ཡང་། མི་རྣམས་ཀྱི་དགེ་བ་མཐར་ཐུག་པ་དང་བརྩེ་བ་མཐར་ཐུག་
པའི་སེམས་ལ་རྐྱེན་ངན་བར་ཆད་བྱུང་སྟེ་ཁོ་ཚོས་དེ་ནི་རྒྱུ་རྐྱེན་གང་ལས་བྱུང་བ་མི་ཤེས་
ན་ཡང་སྔར་བཞིན་ལྷག་བསམ་རྣམ་དག་ཅིག་རྒྱུན་འཁྱོངས་བྱེད་བཞིན་ཡོད། བརྩེ་བ་འདི་
རིགས་མངོན་འགྱུར་བྱུང་བ་དང་རང་འགུལ་གྱིས་དེ་རང་ལག་ལེན་དུ་བཏབ་པ་ཡིན་ན།
གཞི་ནས་བརྟན་ལྷིང་གི་གནས་སྐབས་ཤིག་ཡོད་སྲིད།
ནང་སེམས་ཀྱི་ཞི་བ་དང་ལྷོད་འཇགས། འཆམ་མཐུན་དང་བརྩེ་བ་འདི་དག་ནི་དག་
ཞིང་ལྟ་བུ་ཡིན། དག་པའི་ཞིང་ཁམས་སུ་འགྲོ་རྒྱུ་དེ་ལྟར་ཁག་པོ་ཡིན་ཏེ། རྒྱུ་མཚན་ནི་བདག་
ཉིད་དོར་ཏེ་རང་ཉིད་ཕྲུ་གུ་ལྟར་གྱི་དྭངས་གཙང་ཞིག་ཏུ་འགྱུར་འདོད་པའི་མི་ཧ་ཅང་ཉུང་
ཕྱིར་རོ། །
དག་ཞིང་དུ་སྐྱོད་པའི་སྒོ་ཡི་སྲུབས་ཀ་ཧ་ཅང་ཆུང་སྟེ།
གླེན་རྨོངས་ཅན་གྱིས་སྲུབས་ཀ་དེ་མཐོང་མི་ཐུབ།
རྒྱུ་མཚན་ནི་ཁོ་ཚོའི་མིག་དབང་སྒྱུ་འཕྲུལ་གྱི་འཇིག་རྟེན་གྱིས་སྒྲིབ་ཡོད་པས་སོ། །
མིག་དབང་གསལ་བོ་ཅན་གྱིས་དག་ཞིང་དུ་སྐྱོད་པའི་སྒོ་ཆེན་དེ་མཐོང་ཐུབ་ཀྱང་།
ཁོ་ཚོ་ལམ་དུ་སྐྱོད་དུས།
སྒོ་ཆེན་ཡོངས་སུ་བརྒྱབ་ཚར་ཡོད་པ་དང་སྲུབས་ཀ་ཙམ་ཡང་མེད་པ་མཐོང་ངེས།
སྒོ་ཆེན་གྱི་ལྕགས་ཟྭ་ནི།
ང་རྒྱལ་དང་། འདོད་ཆགས་སོགས་ཀྱི་ཉོན་མོངས་ཡིན་ནོ། །
འཆམ་མཐུན་མ་ཡིན་པ་དང་སེམས་ཁྲལ། འཐབ་རྩོད་སོགས་ཀྱིས་ཁེངས་ཡོད་པའི་
211

D
རང་གི་འདོད་པ་ལྟར་གྱི་མི་ཞིག་བྱའོ། །
གནས་སུ་མི་རྣམས་ཀྱིས་དེ་ལྟར་ཞི་བདེ་ལ་རེ་སྨོན་བྱེད། གལ་ཏེ་བདག་ཉིད་དོར་བའི་ཤེས་
རབ་དེ་མེད་ན། དོན་དམ་པའི་ཞི་བདེ་ཡུན་དུ་བརྟན་པ་ཞིག་ཡོང་མི་སྲིད།
སྤྱི་ཚོགས་ཀྱི་ལོངས་སྤྱོད་དང་གནས་སྐབས་ཙམ་གྱི་ཡིད་ཚིམ། དེ་མིན་མི་ཆོས་ཕལ་
བའི་ངོས་ཀྱི་རྒྱལ་ཁ་སོགས་ལ་བརྟེན་པའི་ཞི་བདེ་དེ་ནི་ཡུན་ཐུང་བ་ཞིག་ཡིན་པ་དང་། དེ་
ཡིས་གདུག་རྩུབ་ཆེ་བའི་ཚོད་བགམ་ཐེག་མི་སྲིད། གནམ་ས་གཉིས་ཀ་ཞི་བདེ་འཆམ་མཐུན་
ཡོང་ཚེ་གཞི་ནས་ཚོད་བགམ་གང་ཡིན་རུང་ཐེག་ངེས་ཤིང་། སྒེར་འཛིན་མེད་པའི་སེམས་
ཀྱིས་གཞི་ནས་གནམ་ས་ཞི་བདེ་འཆམ་མཐུན་ཡོང་བའི་གོ་དོན་རྟོགས་ཐུབ་པ་རེད།
མཆོག་གྱུར་ནི་ནམ་ཡང་འཇིག་པ་མེད་པའི་ཞི་བདེ་ཞིག་ཡིན། རང་གིས་རང་ལ་
གཅུན་སྡོམ་བྱེད་པ་ནི་ཞི་བདེ་ཡོང་བའི་རྒྱུ་རུ་འགྱུར་སྲིད་པ་དང་། མང་ནས་མང་དུ་འཕེལ་
བའི་བློ་གྲོས་ཀྱི་འོད་སྣང་གིས་དད་འདུན་པ་དག་གི་ལམ་ག་གསལ་ལེར་སྣང་ངེས་རེད།
བདག་ཉིད་མེད་པར་གྱུར་རྗེས། ང་ཚོའི་ཚེ་སྲོག་གི་ཞི་བདེ་གཞི་ནས་མངོན་འགྱུར་བྱེད་ཐུབ།
འདི་ནི་ཞི་བདེ་ཡིན་ཏེ།
དེས་བདག་ཉིད་ཀྱི་བརྩེ་བ་དང་ཚེ་སྲོག་གི་འདོད་པ་ཆམ་ལ་འབེབས་པར་བྱེད།
དེས་རྩ་བ་ཚུགས་ཤིང་རྩད་པ་རྒྱས་པའི་ཧོལ་རྒྱུགས་དེ་སེམས་ནང་ནས་རྒྱང་དུ་སྤྱུག་པར་བྱེད།
དེས་ནང་སེམས་ཀྱི་འགལ་འདུའི་འཐབ་རྩོད་ཞི་བར་བྱེད།
ཨ། བརྩེ་ལྡན་གྱི་ཀློག་པ་པོ་རྣམ་པ། ཁྱོད་ཀྱིས་ནམ་ཡང་ཉམས་པ་མེད་པའི་འོད་ཟེར་
དེ་མཐོང་སྲིད་པ་དང༌། ཁྱོད་ཀྱིས་བསྐལ་བརྒྱར་བརྟན་པའི་སྤྲོ་སྐྱིད་དང་གཡོ་བ་མེད་པའི་
ཞི་བདེ་དེ་མཐོང་ཐུབ། གལ་ཏེ་ཁྱོད་ཀྱིས་རང་གི་སྡིག་ཉེས་དང་སྡུག་བསྔལ། དངངས་འཚབ།
རྨོངས་འཐོམ་བཅས་བརྗེད་པ་དང་། གལ་ཏེ་ཁྱོད་ཀྱིས་རང་གི་འགྱོད་བཤགས་དང་བླ་མེད་
212

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
འོད་སྟོང་འབར་བའི་ཚེ་སྲོག་འདི་གཞན་གྱི་བགོ་སྐལ་དུ་བསྟབས་པ་ཡིན་ན། དེ་ནི་ཁྱོད་ཀྱིས་
བདག་ཉིད་ཆམ་ལ་ཕབ་པ་སྟེ། ཁྱོད་ཀྱི་བསམ་བློ་དང་ཧོལ་རྒྱུགས། འདོད་ཆགས་བཅས་ཀྱིས་
ཁྱོད་རང་གི་ནང་སེམས་སུ་ཡོད་པའི་མཆོག་གྱུར་གྱི་སྟོབས་ཤུགས་ལ་བསྟུན་པར་བྱེད་པ་དེ་
མཚོན་བཞིན་ཡོད། གལ་ཏེ་ཞི་བདེ་ཐོབ་པར་འདོད་ན་འདི་ནི་ཐབས་ཤེས་ཉག་གཅིག་ཡིན།
གལ་སྲིད་ཁྱོད་རང་ལམ་འདིར་མ་ཞུགས་ཚེ། གསོལ་འདེབས་དང་གཟབ་ནན་གྱི་གུས་ལུགས་
ཅི་འདྲ་བསྟན་རུང་ངལ་བ་འབྲས་མེད་ཡིན་པ་དང་། དཀོན་མཆོག་དང་ལྷ་ལྷ་མོ་དག་གིས་
ཀྱང་ཁྱོད་ལ་རོགས་སྐྱོབ་བྱེད་མི་སྲིད།
སེམས་ཀྱི་ཕྱི་རོལ་ཏུ་གནས་པའི་བྱ་དངོས་དག་དང་འདོད་སྲེད། ཛ་དྲག་གི་རྩོད་གླེང་། མི་
ཡུལ་གྱི་འདུ་འཛི་བཅས་དང་རྒྱང་དུ་བཀྱེད་དེ། ནང་སེམས་ཀྱི་འཇིག་རྟེན་དུ་ཕྱིར་ལོག་
རོགས། དེ་རུ་སྒེར་སེམས་ཀྱི་རྙོག་དྲ་མེད་ཅིང་། ཁྱོད་ཀྱིས་ཞི་ཞིང་འཇགས་ལ་མཆོག་གྱུར་
དང་བདེ་སྐྱིད་ཀྱི་གནས་སྐབས་ཤིག་རྙེད་ངེས། གལ་ཏེ་ཁྱོད་རང་གནས་མཆོག་འདི་འདྲ་
ཞིག་ནས་ངལ་ཏོག་ཙམ་གསོས་བསྡད་པ་ཡིན་ན་ཡང་། ཁྱོད་རང་མནོ་བསམ་གྱི་ཀློང་དུ་ཚུད་
ངེས་པ་དང་བདེན་ལུགས་ཀྱི་སྤྱན་ཟུང་དེ་ཁྱོད་ཀྱི་གཟུགས་པོའི་ནང་ལོགས་ནས་འབྱེད་ངེས་
ཤིང་། ཁྱོད་ཀྱིས་དོན་དག་གི་གདོད་མའི་ངོ་གདོང་གསལ་ལེར་མཐོང་ཡོང་། ཁྱོད་ཀྱི་གཟུགས་
པོའི་ནང་གི་གནས་མཆོག་འདི་ནི་རྟག་བརྟན་དང་དོན་དམ་གྱི་ཁྱོད་རང་གནས་ཡུལ་ཡིན་པ་
དང་། དེ་ནི་གཟུགས་པོའི་ནང་གི་མཆོག་གྱུར་གྱི་དངོས་པོ་དེ་ཡིན། ཁྱོད་རང་གནས་མཆོག་
འདི་དང་གཞི་གཅིག་ཏུ་འདྲེས་ཐུབ་པ་ཡིན་ན། ཁྱོད་ཀྱིས་གཞི་ནས་བདག་ཉིད་ལས་བརྒལ་
ཏེ་སེམས་པ་ཞི་གནས་སུ་འགོད་པའི་རྣམ་ཐར་དེ་སྐྱོང་ཐུབ་པ་རེད། གནས་འདི་ནི་ཞི་བདེའི་
གནས་མལ་དང་ཤེས་རབ་ཀྱི་ཚོམས་ཁང་ཡིན་ལ། མི་འཇིག་པའི་སྡོད་གནས་ཡིན། སེམས་
ནང་གི་ངལ་གསོ་སའི་གནས་མལ་འདི་ལས་གཞན་དོན་དམ་པའི་ཞི་གནས་ཤིག་ཡོད་མི་སྲིད།
གལ་ཏེ་ཁྱོད་རང་འདི་ནས་དུས་ཚོད་སྐར་མ་གཅིག་གམ་དུས་ཚོད་གཅིག ཡང་ན་ཉི་མ་

རང་གི་འདོད་པ་ལྟར་གྱི་མི་ཞིག་བྱའོ། །
གཅིག་ལ་བསྡད་ཚེ། ཁྱོད་རང་དུས་ནམ་ཡང་འདི་ནས་འདུག་འདོད་སྐྱེ་ངེས། ཁྱོད་ཀྱི་སྡིག་
ཉེས་དང་སྡུག་བསྔལ། དངངས་འཚབ་ཡོད་ཚད་ཁྱོད་ཀྱི་དབང་དུ་ཡོད། སེམས་ནང་བདེ་མི་
བདེ་གང་ཡོང་ཁྱོད་ཀྱི་རང་དབང་ཡིན། མི་གཞན་གྱིས་ཁྱོད་ཀྱི་སྡིག་ཉེས་དེ་དག་མཐར་སྐྲོད་
གཏོང་མི་ཐུབ་པས་ཁྱོད་རང་ལ་བརྟེན་རྒྱུ་ལས་འོས་མེད། ཆེས་རླབས་ཆེ་བའི་སློབ་དཔོན་དེས་
ཀྱང་ཁྱོད་ལ་བདེན་ལུགས་ཀྱི་ལམ་ག་ཞིག་བཏོད་ཡོད་པ་ཙམ་ཡིན་པ་དང་ཁྱོད་ལ་མདུན་སྐྱོད་
ཀྱི་ཁ་ཕྱོགས་ཙམ་བསྟན་པ་ཡིན། ལམ་འདིར་དངོས་སུ་ཞུགས་མཁན་ནི་ཁྱོད་རང་ཉིད་ལས་
མ་འདས། རང་གི་ཧུར་བརྩོན་བརྒྱུད་ནས་ཁྱོད་ཀྱི་ནང་སེམས་སྒྲོག་ཏུ་བཅིངས་པའི་ལྕགས་
ཐག་དེ་དང་ཞི་བདེ་ལ་གཏོར་བརླག་གཏོང་བའི་རྒྱུ་རྐྱེན་དེ་དག་ལས་ཐར་བར་བྱས་ན། ཁྱོད་
ལ་རང་དབང་དང་ཞི་བདེ་ཐོབ་ཐུབ།
མཆོག་གྱུར་གྱི་ཞི་བདེ་དང་སྤྲོ་སྣང་གི་ཕོ་ཉ་དེ་ཁྱོད་ཀྱི་ཉེ་སར་བཞུགས་ཡོད། གལ་ཏེ་
ཁྱོད་ཀྱིས་དེ་དག་མཐོང་མི་ཐུབ་པ་དང་དེ་དག་གནས་ཡོད་པ་ཚོར་མི་ཐུབ་ཅིང་། དེ་དག་དང་
མཉམ་གནས་ཡོང་མི་ཐུབ་ཚེ། དེ་ནི་ཁྱོད་ཀྱིས་རང་ཉིད་ཁེར་རྐྱང་དུ་ཕུད་དེ་སེམས་པ་ངན་
རེངས་དང་ལྷན་དུ་གནས་ཡོད་པས་ཡིན། ཁྱོད་ཀྱིས་རང་ཉིད་མི་ཅི་འདྲ་ཞིག་ཏུ་འགྱུར་བར་
འདོད་པ་དང་དེ་ནས་མི་དེ་འདྲ་ཞིག་ཏུ་འགྱུར་རྒྱུ་བདམས་གསེས་བྱས་པ་ཡིན་ན། ཁྱོད་ཀྱང་
རང་གིས་འདོད་པའི་མི་དེ་འདྲ་ཞིག་ཏུ་འགྱུར་ངེས་རེད། ཁྱོད་ཀྱིས་རང་སེམས་གཙང་བཟོ་
བྱ་རྒྱུ་ལག་ལེན་དུ་བཏབ་ཚེ་ཁྱོད་སེམས་ཞི་བར་གནས་ཐུབ་པ་རེད། དེ་མིན་ན་ཁྱོད་ཀྱིས་རང་
སེམས་གཙང་མར་མ་བཟོས་པར་སྡུག་བསྔལ་དང་ལྷན་དུ་སྡོད་དགོས་ཀྱི་རེད།
དེ་ནས། ཁྱོད་རང་མི་ཚེའི་སྡུག་བསྔལ་དང་སྨྱོ་ཧམ་ཚ་པོ་དེ་དང་བདག་ཉིད་ཀྱི་གསོག་
གསོབ་དང་རིང་དུ་བྲལ་ནས། ནང་སེམས་ཀྱི་ཞི་བའི་གནས་མལ་དེར་ལོག་དགོས་ཀྱི་ཡོད། དེ་
གར་བསིལ་ཞིང་འཇམ་པའི་ཞི་བདེའི་རླུང་གཞོན་དལ་གྱིས་རྒྱུ་ཞིང་ཁྱོད་རང་ལྷོད་ལ་ཕབ་
ནས་རང་ཉིད་ལེགས་བསྒྱུར་ཡོང་བར་བྱ། གནས་དེ་ནས་ཁྱོད་རང་དུས་གཏན་དུ་བསྡད་ཆོག
214

● ལེའུ་གསུམ་པ།སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
སྡིག་ཉེས་དང་སེམས་གཅོང་གི་ཆར་རླུང་དྲག་པོ་དང་རིང་དུ་འབྲལ་རོགས་ཞུ། མཆོག་
གྱུར་གྱི་ཞི་བདེའི་མཚོ་ཁུགས་ཤིག་ཁྱོད་ཀྱི་སེམས་ནང་དུ་གནས་ཡོད་པས། ཆར་རླུང་གིས་མུ་
མཐུད་དུ་ཇི་ལྟར་གཙེ་ཐུབ་བམ།
བདག་ཉིད་ཀྱི་རེ་སྙེག་ཡོད་ཚད་སྤངས་ཏེ་བདག་ཉིད་བརྗེད་པར་གྱུར་ན། ཁྱོད་ལ་གཞི་
ནས་མཆོག་གྱུར་གྱི་ཞི་བདེ་ཞིག་ཡོད་ངེས།
སེམས་ནང་གི་གཅན་གཟན་གྱི་གཤིས་རྒྱུད་ཡོངས་སུ་བཏུལ་ནས་སྒེར་འཛིན་གྱི་སེམས་
བྱུང་རེ་རེ་དང་འཆམ་མཐུན་མ་ཡིན་པའི་སྐད་སྒྲ་རེ་རེ་ལ་ཚོད་འཛིན་གང་ལེགས་བྱེད་དགོས།
ཁྱོད་ཀྱི་བདག་འཛིན་དེ་ཟོལ་མེད་ཀྱི་བརྩེ་སེམས་སུ་བསྒྱུར་དགོས། དེ་ལྟར་བྱས་ན་ཁྱོད་ལ་
བདེ་སྐྱིད་དང་ཞི་མཐུན་གྱི་མི་ཚེ་ཆ་ཚང་ཞིག་ཡོད་སྲིད། བརྩེ་བའི་ཀློག་པ་པོ་ལགས། ཁྱོད་
ཚོས་རང་རྒྱུད་འདུལ་ཐུབ་པ་དང་ཁྱོད་ཚོས་རང་ཉིད་ལ་བསྒྱུར་བཅོས་གཏོང་ཐུབ། འཇིག་
རྟེན་མི་ཡུལ་དུ་འཚོ་བ་རོལ་ནས་འཆི་བའི་འགག་སྒོ་ལས་བརྒལ་བ་ན་ཁྱོད་རང་བདེ་སྐྱིད་ཀྱི་
དག་ཞིང་དུ་བསླེབ་ཐུབ། དེ་རུ་སྡུག་གི་མཚོ་རླབས་གློ་བུར་དུ་འཕྱུར་ཡོང་མི་སྲིད་པ་དང་སྡིག་
ཉེས་དང་སེམས་གཅོང་། རྨོངས་འཐོམ་ལ་ཆགས་ས་རྟེན་ཡུལ་མེད། མཚོ་ཁ་འདི་ནས་འགྲེང་
དུས་ཁྱོད་ཀྱིས་རང་སེམས་དེ་མཆོག་གྱུར་བླ་མེད་ཅིག་ཏུ་གྱུར་པ་ཚོར་ཐུབ་པ་དང་བྱམས་སྙིང་
རྗེས་ཡོངས་སུ་ཁེངས་ངེས། ཁྱོད་རང་སངས་ཤིང་ལྷོད་ལ་འབབ་ཐུབ་ཅིང་། འཛད་མེད་ཀྱི་སྤྲོ་
སྣང་གིས་བརྟས་སྲིད། དེ་ནས་ཁྱོད་ལ་ངེས་ཤེས་འདི་འདྲ་ཞིག་འབྱུང་སྲིད་དེ།
བསམ་བློ་ལ་སྐྱེ་འཆི་མེད་དེ། བསམ་བློ་དུས་གཏན་དུ་གནས་ངེས།
དུས་ཚོད་རྟག་ཏུ་བརྟན་ཅིང་།
གང་ནས་མགོ་རྩོམ་པ་དང་གང་ནས་མཇུག་སྡུད་པ་དེ་ཡང་རྨི་ལམ་ཙམ་ཡིན།
སྐྱེ་འཆི་མེད་ཅིང་འགྱུར་བ་མེད་པ་དེ་ནི་བསམ་བློ་ཡིན།
215

རང་གི་འདོད་པ་ལྟར་གྱི་མི་ཞིག་བྱའོ། །
འཆི་བ་ནམ་ཡང་བསླེབ་མི་སྲིད།
ཕར་བལྟས་ཚོད་ཀྱིས་ཉོབ་མདངས་ཀྱིས་བཟུང་ཡོད་ན་ཡང་དེ་བཞིན་ནོ། །
དེ་ནས་ཁྱོད་ཀྱིས་སྡིག་ཉེས་དང་དཀའ་ཚེགས། སྡུག་བསྔལ་བཅས་ཀྱི་གོ་དོན་རྟོགས་
སྲིད་པ་དང་། ཆེས་མཇུག་མཐར་ཤེས་རབ་ལ་ཡང་གོ་བ་ལོན་ངེས། དེར་བརྟེན། ཁྱོད་ཀྱིས་
སྲིད་འདིའི་བྱ་དངོས་ཡོད་རྒུའི་འཕེལ་རྒྱས་ཀྱི་ལོ་རྒྱུས་ལ་ངེས་ཤེས་འདྲོང་སྲིད།
གོང་གསལ་གྱི་གོ་རྟོགས་དེ་འདྲ་ཡོད་པས། ཁྱོད་ཀྱིས་ཞི་བའི་བདེ་བ་དེ་ལོངས་སུ་སྤྱོད་
ཐུབ་སྟེ། དེ་ནི་མི་ནུབ་པའི་བདེ་སྐྱིད་དང་། འགྱུར་མེད་ཀྱི་སྤྲོ་སྣང་། རང་དབང་གི་ཤེས་བྱ།
དྭངས་གཙང་གི་ཤེས་རབ། རྟག་བརྟན་གྱི་བརྩེ་བ་དེ་ཡིན། དེ་མེད་ན་དགེ་བ་མཐར་ཐུག་དང་
མཛེས་པ་མཐར་ཐུག་གི་ཞི་བ་དེ་མེད་དོ། །
ཨེ་མ། ཁྱོད་ཀྱིས་མི་་ས་ཀ།་བདེན་ལུགས་སློབ་སྟོན་བྱེད་སྲིད་དམ།
ཁྱོད་རང་སོམ་ཉི་ཡི་བྱེ་ཐང་བརྒྱུད་ནས་བསྐྱོད་ཡོད་དམ།
ཁྱོད་ལ་སྡུག་བསྔལ་གྱི་མེ་ལྕེ་ཡིས་ན་ཟུག་བསྐྱེད་ཡོད་དམ།
ཁྱོད་སེམས་སུ་དྲང་བདེན་གྱིས་ཁེངས་ནས།
ནོར་འཁྲུལ་གྱི་བསམ་བློ་དེ་གར་རྟེན་ས་མེད་པར་བཟོས་ཡོད་དམ།
ཨེ་མ། ཁྱོད་ཀྱིས་མི་རྣམས་ལ་བརྩེ་བ་སློབ་སྟོན་བྱེད་སྲིད་དམ།
ཁྱོད་རང་རེ་ཆད་ཀྱི་ས་ཆ་བརྒྱུད་ནས་བསྐྱོད་ཡོད་དམ།
ཁྱོད་ཀྱིས་སྡུག་གི་མཚན་ལ་སྐྱོ་བའི་མཆི་མ་བཏོན་ཡོད་དམ།
ཁྱོད་རང་སྡུག་བསྔལ་དང་སུན་སྣང་ལ་རིང་དུ་བྲལ་ཡོད་དམ།
216

ལེའུ་གསུམ་པ། སེམས་བདེ་བག་ཕེབས་ཀྱི་ཕྱོགས་སུ་འཐེན་པའི་ལམ་བུ།
ཁྱོད་ཀྱི་སེམས་པས་ཞེ་སྡང་དང་མཚམས་མེད་ཀྱི་གནོན་ཤུགས་མྱོང་བཞིན་ཡོད་དམ།
ཨེ་མ། ཁྱོད་ཀྱིས་མི་རྣམས་ལ་ཞི་བ་ཇི་ལྟར་མངོན་འགྱུར་ཡོང་བར་སློབ་སྟོན་བྱེད་སྲིད་དམ།
ཁྱོད་རང་འཐབ་རྩོད་ཀྱི་རྒྱ་མཚོ་བརྒལ་ནས་བསྐྱོད་ཡོད་དམ།
ཁྱོད་རང་ཁུ་སིམ་མེའི་མཚོ་འགྲམ་ནས།
འཚོ་བའི་འུར་ཟིང་ལས་ཐར་ཡོད་དམ།
ཁྱོད་སེམས་ཀྱི་ཟང་ཟིང་ཞི་བར་གྱུར་ཏེ།
བདེན་ལུགས་ཁོ་ན་དང་། བརྩེ་བ་དང་ཞི་བ་ཁོ་ན་ལྷག་ཡོད་དམ།
01765
HENO:v
217

རང་གི་འདོད་པ་ལྟར་གྱི་མི་ཞིག་བྱའོ།།
འགྱུར་བྱང་།
དེབ་འདིའི་རྩོམ་པ་པོ་ཇེམ་སི་འེ་ལུན་ནི་དབྱིན་ཇིའི་རྩོམ་པ་པོ་གྲགས་ཅན་ཞིག་ཡིན་པ་
དང་ཁོང་ལ་མི་ཚེའི་མཚན་ཉིད་ཀྱི་དེད་དཔོན་ཆེན་མོ་ཞེས་པའི་མཚན་སྙན་ཐོབ་ཡོད་པ་རེད།
ཁོང་གི་བརྩམས་ཆོས་འདིའི་ནང་དུ་སྨྱུག་ཁ་གཙོ་བོ་མི་སྒེར་གྱི་ནང་སེམས་ཀྱི་འཇིག་རྟེན་
ལ་ཕྱོགས་ཡོད་ཅིང་། དེ་བས་ཀྱང་བསམ་བློ་ནི་ཡོད་ཚད་ལ་ཐག་གཅོད་རང་བཞིན་གྱི་ནུས་པ་
ཐོན་པའི་སྟོབས་ཤུགས་ཤིག་ཡིན་པའི་ཆ་ནས། བསམ་བློ་ཞེས་པའི་གཟུགས་མེད་འཛིན་མེད་
ཀྱི་སྟོབས་ཤུགས་འདི་ལ་ཟུར་ངོས་མང་པོ་ཞིག་ནས་འགྲེལ་བརྗོད་བརྒྱབ་འདུག དེབ་འདི་
འདྲ་ནི་དེང་སྐབས་བོད་ཀྱི་སྤྱི་ཚོགས་སུ་ཤིན་ཏུ་མཁོ་བར་སྣང་སྟེ། བོད་མིའི་སྤྱི་ཚོགས་དང་
ནང་སེམས་ཀྱི་འཇིག་རྟེན་ལ་ཆགས་འཇིག་དང་འཕོ་འགྱུར་རབ་དང་རིམ་པ་འབྱུང་བཞིན་
པའི་ད་ལྟའི་དུས་རབས་འདིར། ང་ཚོས་རང་ཉིད་ལེགས་སྒྲིག་བྱེད་པའི་གོ་རིམ་ཁྲོད་ཡབ་
མེས་དག་གིས་བསྐྱུར་པའི་རིག་གནས་ཤུལ་བཞག་རྩ་ཆེན་དེ་དག་གི་འཚོ་བཅུད་གཞིབ་པ་
ལས་གཞན། གོ་ལ་རིལ་མོ་འདིའི་སྒང་གི་མི་རིགས་གཞན་དག་གི་བསམ་བློའི་ཉིང་བཅུད་དེ་
དག་ལས་ཀྱང་རང་ལ་གང་དཀོན་པ་དེ་ཁ་གསབ་ཀྱི་ཚུལ་དུ་ཚུར་ལེན་བྱེད་རྒྱུ་གལ་ཆེ་བར་
མཐོང་བས། ཡར་སྐུལ་གྱི་འཐེན་ཤུགས་ཆེ་བའི་དཔེ་དེབ་འདི་འདྲ་བོད་ཡིག་ཏུ་སྒྱུར་བ་ལའང་
དགེ་མཚན་མི་དམན་པ་ཞིག་མཆིས་པར་སྙམ། དཔེ་དེབ་འདི་ལོ་ཙཱ་བྱེད་པའི་གོ་རིམ་ཁྲོད།
ཁོ་བོས་དབྱིན་ཡིག་གི་མ་ཡིག་ལ་ཡང་དང་བསྐྱར་དུ་གོ་བ་བླངས་ཤིང་། དེ་ནས་རྒྱ་ཡིག་གི་
218

འགྱུར་བྱང༌།
འགྱུར་ལ་ཡང་ཟུར་ལྟ་ཡང་ཡང་བྱས་ནས། མཐའ་མར་རང་ནུས་ཅི་ལྕོགས་ཀྱིས་བོད་ཡིག་ཏུ་
བསྒྱུར་པ་ཡིན། ཡིན་ན་ཡང་། ཁོ་བོར་སྐད་རིགས་དེ་གཉིས་བྱང་ཆུབ་པའི་ཡོན་ཏན་མི་མངའ་
བས། བོད་ཡིག་ཏུ་འགྱུར་བ་གང་དེར་སྐྱོན་དང་ནོངས་པ་མང་པོ་ཞིག་མཆིས་པ་ནི་གཡོལ་དུ་
མེད་པས། དཔྱོད་ལྡན་ཀུན་གྱིས་གུ་ཡངས་གནང་བར་རེ་བ་ཞུ་རྒྱུ་ཡིན།
ལྷ་བྱམས་རྒྱལ་གྱིས།

རིག་མཛོད་སྤྱིའི་ཇུས་འགོད་པ། རབ་བརྟན་ཚེ་རིང༌།
རིག་མཛོད་ལག་བསྟར་ཇུས་འགོད་པ། བསོད་ལོ།
དཔེ་ཚོགས་འདིའི་ཇུས་འགོད་པ་དང་གཙོ་སྒྲིག་པ། བཀྲ་རྒྱལ།
དམངས་ཕན་རིག་མཛོད།
འཛམ་གླིང་གི་ཧུར་སྐྱེད་བསྟན་བཅོས་གྲགས་ཅན་བོད་འགྱུར་དཔེ་ཚོགས།
རང་གི་འདོད་པ་ལྟར་གྱི་མི་ཞིག་བྱའོ། །
[ དབྱིན་ཇི 〕 ཇེམ་སི་འེ་ལུན་གྱིས་མཛད་པ།
ལྷ་བྱམས་རྒྱལ་གྱིས་བསྒྱུར།
༩༡ མཚོ་སྔོན་མི་རིགས་དཔེ་སྐྲུན་ཁང་།
སྡོད་གནས།མཚོ་སྔོན་ཞིང་ཆེན་ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10པ། (810001 )
འགྲེམས་སྤེལ་ཁ་པར།/0971-6123221 འདྲི་རྩད་ཁ་པར། /0971-6138933
E-mail/qhmzcbs@sohu.com དྲ་གནས། www.qhmzcbs.com
རྩོམ་སྒྲིག་འགན་འཁུར་པ། བཀྲ་རྒྱལ།
མདུན་ཤོག་ཇུས་འགོད་པ། ཕག་མོ་སྒྲོལ་མ།
དཔར་སྐྲུན་འགན་ལེན་པ། ཡིའུ་ཆིའུ་ཧྭ།
འགྲེམས་སྤེལ། མཚོ་སྔོན་མི་རིགས་དཔེ་སྐྲུན་ཁང་པར་སྐྲུན་འགྲེམས་སྤེལ་པུའུ།
བརྒྱུད་འཚོང༌། ཞིན་ཧྭ་དཔེ་ཁང་། པར་འདེབས། ཟི་ལིང་ཏིའུ་ལུང་པར་ཁང༌།
དེབ་ཚད། 720mm×1000mm1/16 ཡིག་གྲངས། ཁྲི 18
དཔར་ཤོག 14.25 དཔར་གྲངས། 3001-6000
པར་གཞི། 2014ལོའི་ཟླ5པར་པར་གཞི་དང་པོ་བསྒྲིགས།
དཔར་ཐེངས། 2014ལོའི་ཟླ12པར་དཔར་ཐེངས་གཉིས་པ་དཔར།
དཔེ་རྟགས། ISBN978-7-5420-2166-3 རིན་གོང་། སྒོར30.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་འབྲེལ་གཏུག་བྱོས། )

འའ

ས་ཤུགས།30
མ་སོ།
A04
ཝ་
མི་མ་སོ།
bahaya
ངེད་
ལ་མ་རྒྱུད།
ན
༠
གོན་ཡིན་ནོ།།
བྱ་མི་ཞིག་བྱའོ།
文库 总策划: 祁正贤
文库执行策划: 索洛
## 、+ #: #L ;ju

བྲ
2rg
ནང་དོན་གནད་བསྡུས།
དེབ་འདི་ནི་ཇེམ་སི་འེ་ལུན་གྱི་བརྩམས་ཆོས་གྲགས་ཆེན་ཞིག་ཡིན་པ་དང་། ནུབ་ཕྱོགས་སྤྱི
ཚོགས་སུ་རྒྱལ་ཁར་བརྩོན་ལེན་བྱེད་པའི་རིགས་ལམ་ཆགས་པའི་རྨང་རྡོ་ལྟ་བུར་གྱུར་ཡོད་པ་རེད།
དེབ་འདིས་ནུབ་ཕྱོགས་ཀྱི་རྒྱལ་ཁར་བརྩོན་ལེན་བྱེད་པའི་རིག་པ་སྨྲ་བའི་དེད་དཔོན་ཆེན་པོ་མང་པོ་
ཞིག་ལ་ཤུགས་རྐྱེན་ཐེབས་ཡོད་དེ། དཔེ་བཞག་ན་ཨ་རིའི་དེང་རབས་ཀྱི་སློབ་གསོ་བ་ཆེན་མོ་ཏེ་ཨོ་
ཁར་ནི་གེ(Dale Carnegie)དང་འཛམ་གླིང་གི་རྒྱལ་ཁར་བརྩོན་ལེན་གྱི་རིག་པ་སྨྲ་བ་སྔ་ཤོས་ནཱ་ཕོ་ལོན་
ཧེལ(Napoleon Hil)ལྟ་བུ་སོགས་ཀྱི་བསམ་བློ་གཏོང་སྟངས་ལ་ཡང་འགྱུར་ལྡོག་བཏང་མྱོང་ཡོད་པ་
རེད། ཇེམ་སི་འེ་ལུན་གྱི་བརྩམས་ཆོས་འདི་ནི་སེར་པོ་གསེར་ལྟར་ཚིག་ཚོགས་ཀྱི་བོངས་ཀྱིས་ཆུང་ན་
ཡང་རིན་ཐང་ཅན་གྱི་དོན་གྱིས་རབ་ཏུ་ལྕི་ཞིང་། ཁོང་གིས་རང་གི་བསམ་བློའི་ཉིང་བཅུད་ཚང་མ་ཚིག་
སྦྱོར་གྱི་ཕྲེང་བར་བརྒྱུས་ནས་ཀློག་པ་པོར་སྐྱེས་སུ་བཏེགས་ཡོད་པ་རེད། ཁོང་གིས་ཤེས་རབ་ཀྱི་ཁ་
དོག་རབ་ཏུ་འཚེར་བའི་སྨྲ་བརྗོད་ཀྱིས་ང་ཚོར་གནས་ལུགས་འདི་འདྲ་ཞིག་འགྲེལ་བརྗོད་གནང་ཡོད་དེ།
རྒྱལ་ཁ་ལེན་པའི་རྨང་གཞི་ནི་རང་གིས་ཡོད་ཚད་ལ་ཐག་གཅོད་བྱེད་ཐུབ་དགོས་ཤིང་ཁ་ཞེ་གཉིས་མེད་
ཅིག་བྱ་རྒྱུ་དེ་ཡིན་ལ། གལ་སྲིད་ཁྱོད་རང་མི་ཅི་འདྲ་ཞིག་ཏུ་འགྱུར་འདོད་ན་དེ་ལྟ་བུའི་དམིགས་འབེན་
ཞིག་བཞག་ནས་རང་ལ་རེ་བ་འདོན་དགོས། ལས་ཅི་ཞིག་བསྒྲུབ་བསམ་ཚེ་ངེས་པར་དུ་རྒྱུན་འཁྱོངས་བྱ་
རྒྱུ་གལ་ཆེ་ཞིང་། དོན་རྩག་རྩིག་དང་ལས་ཞིབ་ཕྲ་ནས་འགོ་བརྩམས་ཏེ་སྒྲུབ་དགོས་ལ། རང་གི་ཉེ་འཁོར་
གྱི་དོན་ཆུང་ཕྲན་ཚེགས་དག་གང་ལེགས་ཀྱིས་སྒྲུབ་པ་ནས་འགོ་རྩོམ་དགོས་ཀྱི་ཡོད། མ་འོངས་པར་ང་
ཚོ་རྒྱལ་ཕམ་གང་ལ་འཕྲད་སྲིད་པ་དེ་གལ་ཆེན་མ་ཡིན་ཏེ། གལ་ཆེ་བ་ནི་ང་ཚོས་རྒྱལ་ཁར་བརྩོན་ལེན་
བྱེད་པའི་གོ་རིམ་ཁྲོད་རང་ནུས་ཅི་ལྕོགས་ཀྱིས་ཧུར་བརྩོན་བྱས་མྱོང་ཡོད་མེད་དེ་ཡིན་ཞེས་གསུངས་
ཡོད་པ་རེད།
H
ཁར་
ISBN 978-7-5420-2166-3
9 787542 n
750

